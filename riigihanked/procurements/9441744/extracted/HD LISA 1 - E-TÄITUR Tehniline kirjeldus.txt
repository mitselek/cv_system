#0HD LISA 1

Raamlepingu eseme tehniline kirjeldus, E-TÄITUR tarkvara arendus- ja
hooldusteenus

  -----------------------------------------------------------------------
  Hankija nimi:       Kohtutäiturite ja Pankrotihaldurite Koda
  ------------------- ---------------------------------------------------
  RHR viitenumber:    301565

  Riigihanke nimetus: KPK infosüsteemide arendus- ja hooldustööde
                      teostamine

  Valdkond:           E-TÄITUR tarkvara arendus- ja hooldusteenus
  -----------------------------------------------------------------------

Sõlmitava raamlepingu tööde sisuks on Kohtutäiturite ja
Pankrotihaldurite Koja (Tellija) infosüsteemi E-TÄITUR tarkvara arendus-
ja hooldusteenus.

E-TÄITUR infosüsteemi andmekogu pidamise nõuded ja sinna kantavad
isikuandmed on avaldatud dokumendis „Täitemenetluse infosüsteemi
pidamise kord“
(https://kpkoda.ee/wp-content/uploads/isikuandmete-kaitse/T%C3%A4itemenetluse%20infos%C3%BCsteemi%20pidamise%20kord%20mai%202018.pdf).

Infosüsteem E-TÄITUR on igapäevakasutuses alates maist 2016. E-TÄITUR
menetlussüsteemis toimub kohtutäiturite toimikute menetlemine, sh
võlgnike pangakontodele arestide seadmine, andmevahetus kohtutäiturite
teiste lokaalsete ja kesksete infosüsteemidega, samuti avalik-õiguslike
nõuete jaotamine ja andmevahetus riigi- ja kohaliku omavalitsuse
asutuste infosüsteemidega.

E-TÄITUR infosüsteemi töökindlus ja turvalisus on väga olulised, et
hankija saaks talle pandud kohustusi täpselt ja tähtaegselt teostada,
mis seab pakkuja tarkvaraarenduse võimekusele kõrged nõudmised
(koostöövõime teiste tarkvaraettevõtetega, meeskonna piisav suurus,
erialane kompetents ja stabiilsus, kogemus samaväärsete projektidega ja
sarnaste tehnoloogiatega).

Infosüsteemi kirjeldus

E-TÄITUR on veebirakendus, mis on mõeldud kohtutäituritele ja nende
büroode töötajatele täitemenetluste läbiviimiseks, avalik-õiguslikele
sissenõudjatele täitmisavalduste esitamiseks ning Kohtutäiturite ja
Pankrotihaldurite Koja töötajatele kasutamiseks. Rakendus töötab
virtuaalplatvormil, kus kuuel virtuaalserveril on eraldi tootmis- ja
testkeskkonnad. Kummagi keskkonna jaoks on kaks rakendusserverit ja üks
andmebaasi server.

[]

Baastarkvara

1.  Rakendusserver:

    1.  Operatsioonisüsteem Windows Server 2016 Server

    2.  Operatsioonisüsteem Linux

    3.  .NET Framework 4.5

    4.  IIS 7.5 või uuem;

    5.  Microsoft IIS ASP.net MVC arhitektuur

    6.  DTC seadistatud

    7.  HSM mooduliga suhtlemise API

    8.  DigiDoc4j Java komponent

    9.  ADS teenus

    10. PHP põhine x-tee teenus

    11. JQuery

    12. OpenOffice baasil dokumendi konverter

2.  Andmebaas:

    1.  Microsoft SQL Server 2016 või uuem (lubatud peab olema SQL
        Server authentication)

    2.  DTC seadistatud

[C:\Project\ETIS\Docs\arhitektuur.png] Süsteemi ülesehitus

Joonis 1 - süsteemi ülesehitus

-   Rakendusserver (cluster-data). Sisaldab:

    -   Veebirakendus – põhiline kasutaja töövahendi väljundit ja
        äriloogikat sisaldav komponent süsteemis

    -   X-tee adapter – E-TÄITUR-i X-tee teenuseid pakkuv ja päringuid
        vastu võttev rakendus

-   Andmebaasi server. Sisaldab:

    -   Kogu E-TÄITUR-is sisalduva andmestiku andmebaas k.a. logid

    -   Süsteemsete taustatööde käivitamine. Näiteks:

        -   Klassifikaatorite uuendamine

        -   Perioodiliste nõuete täitmiste ja võlgnevuste arvutamine

        -   Jne

-   Taustapäringute server. Loogiliselt eraldi välja toodud kuigi
    funktsionaalsus võib paikneda ka rakendusserveris. Sisaldab:

    -   Kasutaja poolt seadistatavate taustapäringute jälgimise ja
        käivitamise teenust.

-   Faili share. Võrgu ketta ressurss kõikide E-TÄITUR-i poolt
    tekitatavate failide salvestamiseks

-   X-tee turvaserver.

Veebirakenduse sisemised ja välised komponendid

Veebirakendus on üles ehitatud ASP.net MVC platvormile. Lisaks veebikihi
MVC mustrile on kasutusel veel järgmised mustrid:

-   Repository pattern andmebaasiga suhtlusel

-   Aggregate services (anemic domain model) – peamine äriloogika
    paikneb süsteemsetes teenustes

-   POCO-d ORM lahenduses

-   IoC (DI) – controller-ite ja vajaminevate komponentide loomine ja
    elutsükli haldus on antud kolmanda komponendi teha

-   Command pattern X-tee päringute teostamisel

-   AOP (aspect oriented programmig) – kasutusel globaalsete kui
    lokaalsete filtrite (atribuutide) näol ligipääsu kontrolliks,
    logimise keelamiseks jne controller-ites

[C:\Project\ETIS\Docs\arhitektuur komponendid.png]„Joonis 2 - rakenduse
peamised komponendid ning liidestused“ kirjeldab ära peamised rakenduse
komponendid, välised liidestused (nii üle X-tee kui muude lahenduste),
nende peamised ülesanded ning omavahelised sõltuvused.

Versioonihaldus

Tööülesannete haldus ja planeerimine toimub Jira ja Git vahenditega.

Nõuded turvalisusele ja käideldavusele

1.  E-TÄITUR kaitsetarve on C2-I2-A2 ehk suur. E-TÄITUR peab vastama
    Tellija läbivalt ja kõikide süsteemide üleselt kehtestatud
    E-ITS-kohase suure kaitsetarbe nõuetele. Kõikide nende E-ITS kohaste
    tüüpmoodulite juures, mida E-TÄITUR juures kasutatakse, peavad olema
    täidetud suurele kaitsetarbele vastavad E-ITS meetmed. Täitja peab
    olema valmis, et õigusaktidega võidakse kehtestada rangemaid
    kaitsetarbe nõudeid, mida täitja kohustub täitma. Tellija võib
    teostada järelkontrolli, puudused peab täitja likvideerima oma
    kuludega. E-TÄITUR’st käideldakse isikuandmete eriliike. E-TÄITUR-is
    tuleb tagada turvalisuse vastavus OWASP ASVS 4.0 tasemel või uuemal
    testimise metoodikal. Tellija testib regulaarselt käsitsi
    turvatestidega rakenduste turvalisust ning kõik keskmise või kõrge
    ohutasemega leiud tuleb arendajal parandada omal kulul.
    Pilvelahenduste puhul peab vastama E-ITS kehtivas versioonis ja
    tüüpmoodulis pilvteenuse kasutamine kirjelduses sätestatule suure
    kaitsetarbe tasemele ja järgima peab kõiki kehtestatud nõudeid.

2.  Kõik tegevused E-TÄITUR-is, mille käigus kasutatakse isikustatud
      andmeid, peavad olema logitud. Kogu andmetöötluse protsessi
      logimine, selle edukast /mitteedukast toimumisest peab olema
      registreeritud. Koda peab saama logidest välja lugeda, kus ja miks
      on probleem tekkinud või kes on antud momendil süsteemis
      päringut/andmeid vaadanud. Tagatud peavad olema Euroopa Parlamendi
      ja Nõukogu määruse (EL) 2016/679 füüsiliste isikute kaitse kohta
      isikuandmete töötlemisel ja selliste andmete vaba liikumise ning
      direktiivi 95/46/EÜ kehtetuks tunnistamise kohta (isikuandmete
      kaitse üldmäärus) sätestatud nõuete täitmine. Logides olevate
      andmete muutmine ei tohi olla lubatud kellegi poolt.

3.  Arendustööde raames loodava funktsionaalsuse dokumentatsioon peab
      olema piisav süsteemi edasiarenduseks ja halduseks ning vastama
      tunnustatud standarditele;

4.  stabiilsus - Süsteem peab vigade ilmnemisel suutma edasi töötada,
      v.a. järgmiste vigade korral:

    1.  riistvaraga (serverid, võrk) seotud vead;

    2.  serverite operatsioonisüsteemidega seotud vead;

    3.  platvormiga (SQL Server) seotud vead.

5.  E-TÄITUR-i tööaeg:

    1.  Süsteem on kasutajatele avatud ööpäev läbi, 7 päeva nädalas;

    2.  Süsteemi ametlik tööaeg, mil pakutakse kasutajatuge ja on
        garanteeritud süsteemi toimivus, on tööpäeviti 9:00 – 17:00;

6.  Kasutusel on kolm identsel riistvaral ja tehnilisel platvormil
    baseeruvat keskkonda – töökeskkond, testkeskkond ja arenduskeskkond.

Kasutajaliidese töökeel

7.  E-TÄITUR kasutajaliidese ja administreerimismooduli töökeeleks on
    eesti keel. Rakenduse tekstid (trükised, ekraani tekstid, tõlked,
    veateated, hoiatused, tooltipid jne) peavad olema tellija
    administraatori poolt hallatavad eesti keeles. Menüüjuhised,
    hoiatused, vead ja teated ilmuvad igal lehel samasse kohta, samuti
    peab kujundus säilima igal lehel sarnane. Kogu kasutaja poolt
    sisestatav tekst peab olema rakenduse kuval nähtav ja salvestatav.
    Komakohtadega arvude korral kasutatakse eraldajana koma, mitte
    punkti. Komakohtadega arvude ümardamisloogika lepitakse kokku eraldi
    detailanalüüsi käigus.

Operatsioonisüsteemid

8.  E-TÄITUR peab töötama tööjaamadesse installeeritud
    operatsioonisüsteemis. Kasutusel olev operatsioonisüsteem on Windows
    10/11. E-TÄITUR peab töötama kahe viimase stabiilse Google Chrome'i,
    Mozilla Firefox'i JA Microsoft Edge’i versiooniga. Rakendusega ei
    tohi lisanduda tööjaama installeeritavat lisatarkvara.

Liidestused

E-TÄITUR on liidestatud järgmiste infosüsteemidega:

9.  Täitmisregister (X-tee)

10. Pensionikeskus (X-tee)

11. ePristav (X-tee)

12. TAPAIS2 (X-tee)

13. E-toimik (X-tee)

14. SKAIS2 (X-tee)

15. NAP (X-tee)

16. Eesti Liikluskindlustuse Fond (X-tee)

17. Töötukassa TKIS ja KIPIS (X-tee)

18. Tallinna Transpordiamet (X-tee)

19. Rahvastikuregister (X-tee)

20. Äriregister (X-tee)

21. Maksekohustuslaste register (X-tee)

22. Kinnistusraamat (X-tee)

23. Ametlikud Teadaanded (X-tee)

24. Kinnipeeturegister (X-tee)

25. Eesti Posti Kirjakeskus (X-tee)

26. Relvaregister (X-tee)

27. Liiklusregister (X-tee)

28. Töötamise register (X-tee)

29. Ettevõtluse ja Innovatsiooni Sihtasutus (X-tee)

30. Riigiportaal eesti.ee (X-tee)

31. Maa- ja Ruumiameti ADS (X-tee)

32. krediidiasutused (failivahetus)

33. TARA

Keskkonnad

E-TÄITUR-il on lisaks töökeskkonnale (live) olemas kliendi testkeskkond.
Pakkuja peab arenduskeskkonna looma ja ülal pidama ise, arvestades selle
kulu pakkumuse maksumuse sisse.

Haldus ja kasutajatugi

Mõisted

1.  Kõrge – süsteemi kriitiliste komponentide tõrge või rike, mis halvab
    suurema kasutajagrupi või kogu organisatsiooni töö.

2.  Keskmine – süsteemi tõrge või rike, mis halvendab kasutajatele mingi
    süsteemi ühise ressursi ja/või jagatud teenuse kättesaadavust, kuid
    põhifunktsionaalsus on kasutatav.

3.  Madal – süsteemi tõrge või rike, mis tekitab kasutajatele kerge
    efektiivsuse languse ja/või kasutamise ebamugavuse ja mis ei takista
    põhifunktsionaalsust.

4.  Tööpäev - E-R ajavahemikul 8:00 – 17:00, va. riigipühad.

5.  Tööväline aeg – E-R kella 6.00-st kuni 08.00-ni ja 17.00-st kuni
    22.00-ni, välja arvatud riiklikel pühadel;

6.  Öine aeg – E-R kella 22.00-st kuni 06.00-ni, puhkepäevadel ja
    riiklikel pühadel ööpäevaringselt;

7.  Teenuse rike - olukord, kus ei ole võimalik hallatavat süsteemi
    kasutada. Teenuse rikke vormideks on Teenuse seisak ja Teenuse
    häire:

    1.  Teenuse seisak - olukord, kus teenuse seisaku tõttu ei saa
        jätkuda teenuse funktsiooni või seadme töö;

    2.  Teenuse häire - olukord, kus teenuse häire tõttu on piiratud
        teenuse funktsiooni või seadme töö;

8.  Teenuse rikke mõju ulatus

    1.  Madal - teenus on häiritud ühel kasutajal;

    2.  Keskmine - teenus on seiskunud ühel või on häiritud paljudel
        kasutajatel;

    3.  Kõrge - teenus on seiskunud mitmel kasutajal;

9.  Reageerimisaeg - ajavahemik Teenuse rikke kohta teate saamisest kuni
    tegevuse alustamiseni;

10. Kordategemisaeg - ajavahemik Teenuse rikke kohta teate saamisest
    kuni teenuse, seadme või funktsiooni töövõime taastamiseni.

Täitja kohustused

11. Kasutajatoe teenust. Kasutajatugi sisaldab infosüsteemi (käidu ja
    testkeskkond) peakasutajatoe teenust ning tarkvara igapäeva töö
    tagamist. Pöördujaks on Koja töötaja või peakasutaja. Lõppkasutajale
    ehk kohtutäituritele teenus ei laiene.

12. Täitja tagab vajadusel infosüsteemi kasutajatele kasutajatoe teenuse
    tööpäeviti.

13. Kasutajatugi sisaldab tarkvaraliste probleemide lahendamise
    korraldamist, tagasiside andmist pöördumistele jt küsimuste
    lahendamist (konsultatsioonide andmist süsteemi toimimise kohta k.a)
    pöördumistes.

14. Täitja lisab probleemi lahendamise käigu esialgse pileti külge.

15. Täitjal peab olema eestikeelne kasutajatugi (helpdesk) süsteemide
    tarkvaralises töös esinevate rikketeadete vastuvõtmiseks. Tellija
    peab saama kasutajatoega ühendust võtta vähemalt telefoni ja e-kirja
    teel.

16. Kui Täitjale teadaolevalt on infosüsteemi terviktoimimine häiritud
    tulenevalt riistvarast või riistvara majutusteenusest, tagab Täitja
    vea edastamise riistvara majutajale ning fikseerib edastuse.

17. Täitja tagab infosüsteemi tarkvaralise igapäevase toimimise.
    Infosüsteemi tarkvaralise toimimise tagamine sisaldab;

    1.  Rakendus- ja andmebaasi administraatori standardtoiminguid
        tarkvara töö tagamisel;

    2.  Vearaportite analüüsi ja konfiguratsiooni parandamist;

    3.  Infosüsteemi ja selle komponentide paigaldamist ja paigaldusega
        seotud toiminguid;

    4.  Teenuse katkemisel või häirimisel selle taastamist ja katkemise
        ennetamise toiminguid;

    5.  Teisi administraatori tegevusi infosüsteemi toimimise tagamiseks
        ja parendamiseks.

    6.  Infotehnoloogilise keskkonna muutustest lähtuvalt tarkvara
        kohandamine.

    7.  Test-, töö- ja arenduskeskkondade platvormtarkvara ning nende
        paranduspakettide paigaldamine.

18. Valima Lepingus loetletud ülesannete täitmiseks omal äranägemisel
    vajalikud töövormid ja meetodid ning täitma vastavaid ülesandeid
    isiklikult ja oma vahenditega. Täitjat võib ülesannete täitmisel
    kasutada kolmandate isikute abi kooskõlastatult Tellijaga.

19. Täitma lepingulisi kohustusi vastavalt oma erialastele teadmistele
    ja võimetele Tellija jaoks parima kasuga, arvestades Tellija soove,
    huve ja vajadusi.

20. Veaparandus ja vajadusel süsteemiarendus käideldavuse parandamiseks.

1.  Süsteemi seadistamine lähtuvalt infrastruktuuri muudatustest sh.
    rakenduse ligipääsu (tulemüüri) reeglite haldus kasutajate rakenduse
    töö tõrgeteta töö tagamine;

1.  Täitja välistab omapoolsete turvameetmetega Tellija poolt
    mittevolitatud isikute ligipääsu Tellija infosüsteemidele ja
    andmetele.

1.  Hankija nõustamine:

    1.  väliste süsteemidega liidestamise küsimustes, millega
        liidestamise vajadus võib hankelepingu kehtivuse perioodil
        tekkida;

    1.  andmeturbe, riistvara jms valdkondades.

21. Kasutusvigadest pärinevate vigaste andmete parandamist andmebaasis;

1.  Täitja tagab intsidendile reageerimise vastavalt prioriteetidele
    vastavalt punktile

2.  Kasutajatoeks tuleb tagada üks kontaktpunkt
    (https://oksjonikeskus.atlassian.net/jira/servicedesk/projects/ETIS),
    kuhu on võimalik edastada Koja E-TÄITUR kasutamise ja haldamisega
    seotud probleemid. Kontaktkanaliks peab olema nii telefon kui ka
    e-mail. Kontaktkanalit peab olema võimalik kasutada tööpäevadel.
    Kontaktkanali kasutajateks on E-TÄITUR infosüsteemi kasutajad.

3.  On kohustatud tegutsema lepinguliste kohustuste täitmisel Tellijale
    lojaalselt, ülesannete laadist tuleneva vajaliku hoolsusega ning
    üldiselt tunnustatud kutseoskuste tasemel.

4.  Järgima lepinguliste kohustuste täitmisel infoturbenõudeid, sh
    infosüsteemi administraatori protseduure ja nendega seonduvaid
    protseduure ning Tellija muid juhiseid. Kui Tellija poolt antud
    juhistest kinnipidamisega kaasneks Tellijale ilmselt ebasoodus
    tagajärg, võib Täitja järgida juhiseid alles siis, kui ta on
    juhtinud Tellija tähelepanu ebasoodsale tagajärjele ja Tellija ei
    muuda juhiseid.

5.  Teatama viivitamatult Tellijale kõigist lepinguliste kohustuste
    täitmisega seotud olulistest asjaoludest, eelkõige nendest, mis
    mõjutavad või võivad mõjutada oluliselt kokkulepitud ülesannete
    täitmist või ajendada Tellijat muutma ülesannete täitmiseks antud
    juhiseid.

6.  Kord nädalas osalema planeerimiskoosolekutel (supervisioon), kus
    vaadatakse üle lahendamist vajavad pöördumised ja analüüsitakse
    eelneva perioodi jooksul tehtud töid.

7.  Tarkvara toimimise tagamiseks teostama väikearendusi kuni 30
    töötunni ulatuses arenduse kohta.

Hooldustöö(de) ja hooldusteenuse SLA (service level agreement) teenindustasemed

8.  Pakkuja kohustub likvideerima tarkvaras esinevad vead vastavalt
    Tellija väljakutse prioriteetidele:

+-----------+-----------------------+----------------------------------+
| Tõrke     | Reageerimisaeg        | Kordategemisaeg                  |
| klass     |                       |                                  |
|           | (Tööpäev)             | (Tööpäev)                        |
|           |                       |                                  |
+===========+=======================+==================================+
| Kõrge     |   4 tundi             |  Reageerimisajast kuni           |
|           |                       | paranduseni – 3 päeva            |
+-----------+-----------------------+----------------------------------+
| Keskmine  | 12 tundi              | Reageerimisajast kuni            |
|           |                       | paranduseni – 5 päeva            |
+-----------+-----------------------+----------------------------------+
| Madal     | 24 tundi              | Järgmine versioon                |
+-----------+-----------------------+----------------------------------+

Teenuse taastamine

1.  Arendusmuudatuse ebaõnnestumisel vastutab pakkuja teenuse taastamise
    eest (rollback) ja tagab teenuse taastamise.

2.  Täitja töötab pärast teenuse alustamist ühe kuu jooksul välja
    süsteemi taasteplaani ja esitab selle koheselt Tellijale
    ülevaatamiseks ja kinnitamiseks. Taasteplaan peab sisaldama süsteemi
    üldist arhitektuurikirjeldust visuaalsel kujul. Olulised
    infrastruktuuri komponendid (serverid, võrguseadmed jne) peavad
    olema kirjalikult selgitatud.

3.  Täitja testib taasteplaani ajakohasust, kui toimub muudatus
    teenusega seotud infrastruktuuris, kuid mitte harvemini kui üks kord
    aastas. Täitja kooskõlastab hankijaga testi läbiviimise aja ning
    esitab Tellijale pärast testi läbiviimist raporti, kus märgib ära
    taasteplaani vastavuse tegelikule olukorrale ja plaanist leitud
    puudused.

Hooldus

22. Live ja test infosüsteemi E-TÄITUR käitluskeskkondade töö tagamine
    ja kontroll. Operatsioonisüsteemi (OS) ja rakenduse vajalike
    komponentide administreerimine ja kontroll ning uuendamine. OS
    paikamine, uuendamine ning turvamine.

    1.  OS’i ja infosüsteemi rakenduse komponentide turvauuenduste
        installeerimine vastavalt vajadusele, kuid mitte üle 3 kuu
        möödumise turvauuenduste ilmumise kuupäevast;

    2.  OS’i ja infosüsteemi rakenduse komponentide tarkvarauuenduste
        installeerimine vastavalt vajadusele, kuid mitte üle ’major’
        versiooni vahetuse;

    3.  Süsteemsete logifailide kontrollimine;

23. Vastavalt vajadusele tegevused:

    1.  Ettepanekute tegemine riistvara/tarkvara/funktsionaalsuse
        lisamiseks või uuendamiseks;

    2.  OSi konfiguratsiooni muutmine ja haldus;

    3.  OSi tarkvarast tingitud eriprobleemidele lahenduse otsimine;

    4.  Kliendirakenduse kohta käiva informatsiooni väljastamine;

    5.  Vea otsimine, lahenduse leidmine, probleemi kõrvaldamine;

    6.  Serveri, Teenuse või protsessi taaskäivitamine, vea kordumisel
        vastutava osapoole teavitamine veast;

Monitooring ja logimine

1.  Süsteemi monitoorimine teenuste ja operatsioonisüsteemi tasemel.
    Tekkivatest kõrvalekalletest koheselt hankija teavitamine ja vea
    parandamine vastavalt vea prioriteedile.

2.  Infosüsteemi töö jälgimine ja selle maksimaalse tööaja tagamine.

3.  Kõik infosüsteemi tarkvaralised keskkonnad peavad olema Täitja poolt
    jälgitud (monitooring) kogu lepinguperioodi vältel.

4.  Kõik infosüsteemi riistvaralised keskkonnad peavad olema Täitja
    poolt jälgitud (monitooring) vähemalt järgnevate komponentide osas:

    1.  CPU koormus;

    2.  Protsesside järjekord CPU’le (server load);

    3.  Mälu hõivatus;

    4.  Ketta täituvus;

    5.  Võrgu adapterid;

5.  Täitja võimaldab Tellijale juurdepääsu monitooringuinfole või
    edastab monitooringuteated Tellija poolt etteantud e-posti
    aadressile vastavalt Tellija kirjalikule nõudmisele.

6.  Täitja monitoorib teenust vähemalt järgmiste komponentide osas:

    1.  Põhirakenduse (E-TÄITUR) toimimise häired.

    2.  Põhirakenduse andmebaasi häired.

    3.  Põhirakenduse päringute hulk. Õnnestunud ja mitteõnnestunud
        päringud.

    4.  Põhirakenduse väliste kasutajate hulk.

    5.  Põhirakendusega seotud muu tarkvara vead.

Käideldavus

1.  Kui hooldustöö tulemuse kasutuselevõtt eeldab süsteemi katkestust
    süsteemi ametlikul tööajal, siis katkestuse aeg lepitakse iga kord
    eraldi kokku.

2.  Süsteem peab olema käideldav tööpäeviti ilma hoolduspausideta.
    Hooldustoimingud tuleb teostada väljaspool tööaega hankijaga
    kokkuleppel.

Varundus

1.  Täitja teeb infosüsteemist regulaarselt varukoopiaid.

2.  Täitja tagab andmete varundamise vähemalt üks kord päevas
    24-tunniste intervallide Järel.

3.  Täitja tagab nädalas korra andmetest täieliku (FULL) varukoopia,
    mida säilitatakse vähemalt ühe kuu jooksul.

4.  Varukoopiaid tehakse väljaspool infosüsteemide aktiivset
    teenindusaega.

5.  Teenuse lõppemisel või Tellija nõudmisel peab Täitja 3 tööpäeva
    jooksul tehtud varukoopiate meedia koos andmetega edastama
    Tellijale. Tellijaga kokkuleppel võib Täitja varukoopiate meedia
    edastada otse uuele teenuseosutajale. Täitja valdusesse jäänud
    varukoopiad, mille säilitustähtaeg on läbi, annab täitja
    viivitamatult üle Tellijale või hävitab.

Arendused

1.  Pakkumus loetakse tellija poolt vastuvõetuks, kui tellija esitab
    täitjale kirjaliku kinnituse sh. arenduspileti kinnitamine.

2.  Täitja on kohustatud:

    1.  tagama, et täitja meeskond kasutab tellijaga kokkulepitud
        ajahaldusvahendit (https://oksjonikeskus.atlassian.net).

    2.  Kasutama tellijaga kokkulepitud projektijuhtimiskeskkonda
        (https://oksjonikeskus.atlassian.net) ning Tellijal on ligipääs
        sellele. Eelkõige tuleb registreerida ja menetleda tööd ning
        infosüsteemi tarnetsüklid keskkondades.

1.  Arendustööd teostatakse iteratsioonidena, mis täpsustatakse
    (lähteülesanne, tööde maht, tööde valmimise tähtaeg, maksumus) iga
    kord eraldi. Tööde tellimiseks esitab tellija täitjale hinnapäringu
    kirjalikus vormis.

2.  Täitja esitab kirjalikus vormis hiljemalt 5 tööpäeva jooksul alates
    hinnapäringu kättesaamisest pakkumuse hinnapäringus esitatud tööde
    teostamiseks või hinnangu, millal on võimalik vastav pakkumus
    esitada. Pakkumus peab sisaldama tööde teostamise mahu detailset
    kalkulatsiooni, maksumust, vajadusel projektiplaani koos
    tähtaegadega vastavalt hinnapäringus esitatud tööde
    spetsifikatsioonile. Poolte kokkuleppel võib periood olla pikem.

1.  Arendustööd ja iteratsioonid tähistatakse töö lühinimetusega, mis
    iseloomustab töö sisu ja iteratsiooni etappi (edaspidi töö nimetus).
    Töö nimetus peab võimaldama grupeerida ühe töövõtu dokumentatsiooni
    ja teateid ning eristada erinevaid töid ja nende iteratsioone. Töö
    nimetus peab olema välja toodud hinnapäringus, pakkumuses, pakkumuse
    vastuvõtmise kinnituses, tööde üleandmise ja vastuvõtmise aktis ja
    tellijale esitatud arvetel. Hankelepingu täitmise tulemusena
    koostatav dokumentatsioon antakse tellijale üle eestikeelsena.
    Tarkvara lähtekoodid paigutatakse tellija või tellijaga kokkulepitud
    lähekoodi halduse keskkonda.

1.  Kasutada tuleb automaatteste, mis peavad katma minimaalselt 70%
    rakenduse koodist. Automaattestid peavad tagama, et:

    1.  rakenduse (ärikriitiline) funktsionaalsus toimib;

    2.  rakenduse (välised) liidesed toimivad.

1.  Tööde vastavuse hindamisel kontrollib tellija, kas dokumenteeritud
    lahendus vastab tellija poolt antud sisenditele, esitatud
    ülesandepüstitusele ning tellija poolt eelnevalt kirjalikku
    taasesitamist võimaldavas vormis teavitatud vajadustele. Tellija
    teostab enne tööde vastu võtmist vastuvõtutestimise.

2.  Tellija vastuvõtutestimise käigus avastatud ja täitjale
    raporteeritud vead parandab täitja omal kulul. Kriitilised, ehk
    protsessi läbimist takistavad vead parandab täitja enne
    toodangukeskkonda paigutamist. Tellija vastuvõtutestimise käigus
    ilmnenud uute arendusvajaduste tähtajad lepitakse eraldi kokku.

3.  Üle antavate tööde kohta koostab täitja üleandmise-vastuvõtmise akti
    ning edastab selle tellijale.

4.  Tellija vaatab töö üle 10 tööpäeva jooksul alates töö üleandmisest
    ja allkirjastab üleandmise-vastuvõtmise akti. Tellija esindaja töö
    vastuvõtmisel ja akti allkirjastamisel on tellija Infosüsteemide
    projektijuht.

5.  Kui töö ei vasta lepingutingimustele, jätab tellija
    üleandmise-vastuvõtmise akti allkirjastamata ning esitab täitjale
    e-posti teel 5 tööpäeva jooksul töö üleandmisest pretensiooni, kus
    kirjeldab piisava detailsusega töös avastatud puuduseid.

6.  Täitja vaatab pretensiooni läbi 5 tööpäeva jooksul selle saamisest
    ja lepib tellijaga viivitamatult kokku tähtaja puuduste
    kõrvaldamiseks.

1.  Täitja kõrvaldab puudused enda vahenditega ning pärast puuduste
    kõrvaldamist teatab sellest tellijale e-posti teel.

2.  Tellija vaatab töö pretensioonis märgitud puuduste osas uuesti üle
    hiljemalt 5 tööpäeva jooksul puuduste kõrvaldamise teate saamisest
    ning puuduste mitteilmnemisel allkirjastab üleandmise-vastuvõtmise
    akti.

3.  Töö loetakse vastuvõetuks pärast poolte poolt
    üleandmise-vastuvõtmise akti allkirjastamist. Poolte poolt
    allkirjastatud akt on lepingu alusel tasu maksmise eelduseks.

4.  Kui puudused töös ilmnevad pärast seda, kui vastav töö on vastu
    võetud, kohustub tellija teatama täitjale puuduste avastamisest 1
    kuu jooksul alates puudusest teadasaamisest, kirjeldades mõistliku
    täpsusega puudust. Puuduste kõrvaldamise tingimused ja tähtajad
    määrab tellija. Pärast tööde üleandmist tellija poolt leitud
    puudused tuleb täitjal parandada oma kuludega, kui avastatud
    lahendus ei vasta dokumentatsioonile ja tellija tellimusele.

5.  Tellija võib töö ülevaatamisele kaasata ja selleks kasutada
    kolmandaid isikuid, kusjuures nii tellijal kui ka tema poolt
    kaasatud kolmandatel isikutel on õigus täiendava tasu maksmiseta töö
    või selle vahetulemuse ülevaatamiseks sh testkeskkonnas kasutada
    kõiki selleks vajalikke tööga või selle vahetulemusega seotud
    intellektuaalse omandi õigusi.

Tarkvara paigaldus ja uuendus

1.  Täitja teostab infosüsteemi uute versioonide paigalduse test- ja
    töökeskkonda.

2.  Täitja tagab hoolduse ja tootepaigaldused töökeskkonna tööd
    häirimata, vajadusel teostab vastavad tööd väljaspool tööaega.

3.  Täitja tagab paigaldusel eelmise tarkavaraversiooni tagasivõtmise
    paigalduse ebaõnnestumisel.

4.  Täitja tagab tarkvara muudatuste halduse vastavalt infotehnoloogia
    parimale praktikale.

5.  Vajadusel lepitakse paigalduse täiendavad tingimused kokku
    kirjalikult, enne igat paigaldust.

6.  Tarkvara paigalduse hind sisaldub Pakkumuses.

7.  Täitja paigutab üleandmiseks planeeritud tööd (valmis ja testitud
    funktsionaalsuses) tellijale vastuvõtutestimiseks test-keskkonda
    hiljemalt 10 tööpäeva enne tööde üleandmise tähtaega.

Koodi haldus

1.  Tagama, et täitja meeskond kasutab tellijaga kokkulepitud lähtekoodi
    keskkonda (https://gitlab.com) ning Tellijal on ligipääs sellele.

2.  Lähtekood: rakenduste lähtekood peab vastama lähtekoodi stiili
    nõuetele. Loodav lähtekood peab olema eesti keeles kommenteeritud
    eesmärgiga kirjeldada kommentaarile järgneva koodi eesmärki või
    märgistada muid tähelepanekuid koodis. Lähtekoodi võib jätta
    kommentaari lisamata, kui nime või parameetri järgi on eesmärk
    tuvastatav. Lähtekoodi loomisel/muutmisel/ kommenteerimisel ei pea
    lisama autorit. Lähtekoodi ligipääsule ja haldusele kehtivad
    süsteemile määratud turvaklassist tulenevad nõuded.

3.  Täitja peab tellijale üle andma lähtekoodi enne vastavate tööde akti
    esitamist koos ehitusskripti ja paigaldusjuhistega.

4.  Rakenduse lähtekoodi, vajadusel koos kompileerimisjuhendiga, peab
    hoidma tellijaga kokkulepitud versioonihaldussüsteemis.

5.  Lähtekoodis peab olema eristatav:

    1.  protseduuride/funktsioonide sisend/väljund parameetrid;

    2.  protseduuride/funktsioonide päises sisukirjeldus vastavuses
        lepingus toodud põhimõttega;

    3.  protseduuride/funktsioonide sõltuvus ja seosed (sh
        moodulite/vormide suhtes);

    4.  lähtekoodi kommenteerimise juures kehtib põhimõte, et kood peab
        olema läbivalt varustatud kommentaaridega kohtades, kus ei ole
        ilmne üldlevinud lähenemisviisi või realisatsiooniliste
        iseärasuste valik.

6.  Kõik olulised parandused/muudatused lähtekoodis salvestatakse
    koodihoidlas.

7.  Test versiooni üleandmise ajaks on lähtekood koodihoidlas
    terviklikul kujul üles laetud.

8.  Tulenevalt kokku lepitud arenduspiletite ning koodihoidla
    vahenditest, peab võimaluse korral olema arenduspilet ja kood
    seostatud.

Aruandlus ja dokumentatsioon

9.  Täitja tagab Tellija kirjalikul nõudmisel infosüsteemi puudutava
    aruandluse esitamise vähemalt järgnevas osas:

    1.  andma tellijale jooksvalt ülevaadet täitja meeskonna
        töötundidest iga päeva ja isiku lõikes.

    2.  Teenuse käideldavus vaadeldaval perioodil.

    3.  Perioodi vältel toimunud intsidendid koos algus- ja lõpuajaga,
        juurpõhjusega (kui on selgunud) ning kirjeldusega, kuidas neid
        edaspidi vältida.

    4.  Perioodi vältel tehtud plaanilised tööd.

    5.  Muudatuste logi.

    6.  Tellija poolt perioodi jooksul esitatud pöördumiste staatus, mis
        sisaldab ka lahendamata pöördumisi eelmistest perioodidest.

    7.  Koostama tööde koosolekute kohta protokolli ja edastama selle
        tellijale;

10. Aruandlus peab olema Tellija kontaktisikutele kättesaadavaks tehtud
    veebi või e-kirja teel kui ei ole Tellijaga kirjalikult kokkulepitud
    teisiti.

11. Täitja ja Tellija vaheline töökeel on eesti keel.

12. Arendustööde dokumentatsioon ja kasutusjuhendid peavad tagama
    tellijale võime parandada, muuta ja arendada töö tulemit, samuti
    koolitada ja juhendada oma töötajaid töö kasutamisel. Tööde
    dokumentatsioon peab olema sisestatud tellijaga kokkulepitud
    infosüsteemi dokumentatsiooni keskkonda. Tööde käigus loodud
    lähtekood peab olema kirjutatud ja dokumenteeritud selliselt, et
    vajadusel oleks tellija või kolmas isik võimeline aru saama tarkvara
    loogilisest ülesehitusest ning jätkama lähtekoodi arendusega.
    Tehniline dokumentatsioon peab kirjeldama rakenduse ülesehitust,
    arhitektuuri kirjeldust diagrammina, loogilist andmemudelit,
    alustarkvarade loetuelu, kihtide vahelise suhtluse kirjeldust,
    logimise lahendust, autentimise ja autoriseerimise lahendust,
    ajateenuste lahendust, liidestuste lahendust, rakenduse kokku
    ehitamist, kasutajalugusid ja muud, mis on oluline tarkvara
    ülesehituse mõistmiseks. Tarne paigaldusjuhend koos tarnega peab
    paiknema versioonihaldustarkvaras.

13. Töö tulem peab olema dokumenteeritud vähemalt järgnevas osas:

    1.  Tehniline platvorm:

    2.  kasutatavad versioonid;

    3.  kasutatavad teegid (libraries).

    4.  Loogiline andmemudel, millest tehakse vastavalt tellija soovile
        hetkeseisu väljavõte:

        1.  andmesõnastik – projektis kasutatavate mõistete üheselt
            mõistetavad ja täpsed definitsioonid;

        2.  olemid ja relatsioonid;

        3.  äriloogilised kitsendused ja kontrollid nende olemasolul;

        4.  vaikeväärtused.

14. Analüüsidokumentatsioon peab sisaldama vähemalt järgnevaid osasid:

    1.  süsteemi äriloogiliste põhimõistete selgitav sõnastik ja
        taustainfo;

    2.  süsteemi põhiliste protsesside lühikirjeldus;

    3.  süsteemi protsesside detailne kirjeldus kasutaja vaatepunkti
        arvestades;

    4.  kui funktsionaalsus sisaldab andmevahetust teiste süsteemidega,
        siis andmevahetuse lühikirjeldust ning viiteid andmevahetuse
        detailsele dokumentatsioonile;

    5.  kasutajate poolseid ligipääsupiiranguid nende olemasolul;

    6.  kasutajaliidese prototüüpe;

    7.  ärianalüüsi raames kokkulepitud arvutuskäikude kohta
        arendusprotsessis realiseeritud lahenduste kirjeldus;

    8.  äriprotsessis kasutatud liidestused nii tellija teiste
        infosüsteemide kui ka väliste andmekogudega;

allkirjastatud digitaalselt
