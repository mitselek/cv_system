#0HD LISA 1

Raamlepingu eseme tehniline kirjeldus, TAPAIS2 tarkvara arendus- ja
hooldusteenus

  -----------------------------------------------------------------------
  Hankija nimi:       Kohtutäiturite ja Pankrotihaldurite Koda
  ------------------- ---------------------------------------------------
  RHR viitenumber:    301565

  Riigihanke nimetus: KPK infosüsteemide arendus- ja hooldustööde
                      teostamine

  Valdkond:           TAPAIS2 tarkvara arendus- ja hooldusteenus
  -----------------------------------------------------------------------

Sõlmitava raamlepingu tööde sisuks on Kohtutäiturite ja
Pankrotihaldurite Koja (Tellija) infosüsteemi TAPAIS2 tarkvara arendus-
ja hooldustööd.

TAPAIS2 infosüsteemi andmekogu pidamise nõuded ja sinna kantavad
isikuandmed on avaldatud dokumendis „Täite-ja pankrotimenetluse
infosüsteemi pidamise kord“
(https://kpkoda.ee/wp-content/uploads/2020/04/TAPAIS-pidamise-kord-veebr-2020.pdf).

Infosüsteem TAPAIS2 on igapäevases kasutuses alates maist 2021. TAPAIS2
menetlussüsteemis toimub kohtutäiturite toimikute menetlemine, sh
võlgnike pangakontodele arestide seadmine, infovahetus kohtutäiturite
teiste lokaalsete ja kesksete infosüsteemidega.

TAPAIS2 infosüsteemi töökindlus ja turvalisus on väga olulised, et
hankija saaks talle pandud kohustusi täpselt ja tähtaegselt teostada,
mis seab pakkuja tarkvaraarenduse võimekusele kõrged nõudmised
(koostöövõime teiste tarkvaraettevõtetega, meeskonna piisav suurus,
erialane kompetents ja stabiilsus, kogemus samaväärsete projektidega ja
sarnaste tehnoloogiatega.

Arhitektuurne ülesehitus

TAPAIS2 on veebirakendus, mis on mõeldud kohtutäituritele ja nende
büroode töötajatele täitemenetluste läbiviimiseks ning Kohtutäiturite ja
Pankrotihaldurite Koja töötajatele kasutamiseks. Rakendus töötab
kõrg-käideldaval virtuaalplatvormil, kus neljal virtuaalserveril on
eraldi arendus- ja testkeskkonnad. Äriloogika on realiseeritud eraldi
kihina. Läbi äriloogika kihi teostatakse Docker konteinerites toimivate
erinevate teenuste protsessikohane kasutus, milleks võivad olla
masstegevused või erinevate infosüsteemidega andmevahetuse korraldamine.

TAPAIS2 rakendus on üles ehitatud Symfony 4 raamistikule ja paljudele
eri raamistikust tulenevatele moodulitele. Kasutajaliides on
realiseeritud Vue 2 JavaScript raamistikuga.

[]

Joonis

1.  Kliendirakendus:

  Vue 2 raamistikul põhinev rakendus, mis teeb REST päringuid
  teenuskihti.

2.  Teenuskiht:

  Teenuskiht koondab endas ärispetsiifilist funktsionaalsust, mis
  eksponeeritakse teenustena. Teenuskihi realiseerimisel jälgitakse SOA
  (Service Oriented Architecture) printsiipe, mis tähendab, et
  keskendutakse hästi defineeritud liideste ning maksimaalselt
  sõltumatute teenuste loomisele. Teenuskihis realiseeritakse
  äriloogiliste aspektide rakendumine:

1.  Autoriseerimine: kõik süsteemi kasutajad peavad olema rakenduse
    kasutamiseks autenditud. Autentimiseks kasutatakse TARA
    autentimisteenust ja edukal autentimisel loetakse TAPAIS2 süsteemi
    sisenemisel külge kehtivad rollipõhised õigused;

2.  Auditlogimine: logitakse TAPAIS2 süsteemi sisesed ja teistesse
    registritesse tehtavad päringud;

3.  Ressursikiht:

  Rakenduse peamisteks välisteks ressurssideks on:

1.  MariaDB andmebaas;

2.  MinIO dokumendihoidla menetlustoimikute hoiustamiseks

3.  X-tee PHP andmevahetusmoodul - TAPAIS2 pakub üle x-tee versioon 6
    andmevahetusteenust

Baastarkvara

4.  OS: Ubuntu 18 LTS

5.  Rakendusserver: Nqinx, Traefik, Symfony 4

6.  Andmebaas: MariaDB

7.  Objektsalvestusteenus: Minio

8.  Message queue: RabbitMQ

9.  Monitooring ja logide agregeerimine: Grafana, Prometheus Loki,
    Sachet

10. Teenuste spetsifikatsiooni genereerimine: Swagger
    (http://swagger.io/)

11. Kliendikiht: Vue 2, Material UI

12. Konteinerid: Docker

Versioonihaldus

Tööülesannete haldus ja planeerimine toimub Jira ja GitLab vahenditega.

Nõuded turvalisusele ja käideldavusele

13. TAPAIS2 kaitsetarve on C2-I2-A2 ehk suur. TAPAIS2 peab vastama
    Tellija läbivalt ja kõikide süsteemide üleselt kehtestatud
    E-ITS-kohase suure kaitsetarbe nõuetele. Kõikide nende E-ITS kohaste
    tüüpmoodulite juures, mida TAPAIS2 juures kasutatakse, peavad olema
    täidetud suurele kaitsetarbele vastavad E-ITS meetmed. Täitja peab
    olema valmis, et õigusaktidega võidakse kehtestada rangemaid
    kaitsetarbe nõudeid, mida täitja kohustub täitma. Tellija võib
    teostada järelkontrolli, puudused peab täitja likvideerima oma
    kuludega. TAPAIS2 käideldakse isikuandmete eriliike. TAPAIS2s tuleb
    tagada turvalisuse vastavus OWASP ASVS 4.0 tasemel või uuemal
    testimise metoodikal. Tellija testib regulaarselt käsitsi
    turvatestidega rakenduste turvalisust ning kõik keskmise või kõrge
    ohutasemega leiud tuleb arendajal parandada omal kulul.
    Pilvelahenduste puhul peab vastama E-ITS kehtivas versioonis ja
    tüüpmoodulis pilveteenuse kasutamine kirjelduses sätestatule suure
    kaitsetarbe tasemele ja järgima peab kõiki kehtestatud nõudeid.

14. Kõik tegevused TAPAIS2s, mille käigus kasutatakse isikustatud
    andmeid, peavad olema logitud. Kogu andmetöötluse protsessi
    logimine, selle edukast /mitte edukast toimumisest peab olema
    registreeritud. Koda peab saama logidest välja lugeda, kus ja miks
    on probleem tekkinud või kes on antud momendil süsteemis
    päringut/andmeid vaadanud. Tagatud peavad olema Euroopa Parlamendi
    ja Nõukogu määruse (EL) 2016/679 füüsiliste isikute kaitse kohta
    isikuandmete töötlemisel ja selliste andmete vaba liikumise ning
    direktiivi 95/46/EÜ kehtetuks tunnistamise kohta (isikuandmete
    kaitse üldmäärus) sätestatud nõuete täitmine. Logides olevate
    andmete muutmine ei tohi olla lubatud kellegi poolt.

15. TAPAIS2s tehtavate transaktsioonide/tegevuste ajaline piirang
    lepitakse kokku tellijaga eraldi, kuid üldiselt on andmeteta vormide
    avamine ja liikumine erinevate vormielementide vahel kiirem kui 2
    sekundit. Kõiki aegasid mõõdetakse serveris, st nende sisse ei loeta
    arvutivõrgu või kasutajaseadmest põhjustatud viidet.

16. Süsteemi strateegilise taseme mõõtmed (seostuvad arhitektuuri
    võimega aja jooksul muutuda, mitte niivõrd arhitektuuri töövõimega
    suvalisel ajahetkel) on:

    1.  skaleeritavus - süsteem peab olema riistvaraliselt skaleeruv,
        s.o peab olema lihtne käideldavust tõsta;

    2.  paindlikkus - arendustööde raames loodavaid süsteemi teenuseid
        peab saama lisada või muuta konfigureerides, vastavalt
        arendustööde spetsifikatsioonis kokkulepitule;

17. Süsteemi taseme kvaliteedinõuded on:

    1.  hallatavus - süsteem peab olema kontrollitav, st süsteemi
        seisundit ja toimimist (teenuse kvaliteeti) iseloomustavad
        olulised parameetrid (HDD täituvus, CPU kasutatavus, RAM
        kasutus, vajalike teenuste käimine) peavad olema
        monitooringuvahendiga jälgitavad;

    2.  Arendustööde raames loodava funktsionaalsuse dokumentatsioon
        peab olema piisav süsteemi edasiarenduseks ja halduseks ning
        vastama tunnustatud standarditele;

    3.  stabiilsus - Süsteem peab vigade ilmnemisel suutma edasi
        töötada, v.a. järgmiste vigade korral:

        1.  riistvaraga (serverid, võrk) seotud vead;

        2.  serverite operatsioonisüsteemidega seotud vead;

        3.  platvormiga (SQL Server) seotud vead.

18. TAPAIS2 tööaeg:

    1.  Süsteem on kasutajatele avatud ööpäev läbi, 7 päeva nädalas;

    2.  Süsteemi ametlik tööaeg, mil pakutakse kasutajatuge ja on
        garanteeritud süsteemi toimivus, on tööpäeviti 9:00 – 17:00;

19. Kasutusel on kolm identsel riistvaral ja tehnilisel platvormil
    baseeruvat keskkonda – töökeskkond, testkeskkond ja arenduskeskkond.

Kasutajaliidese töökeel

20. TAPAIS2 kasutajaliidese ja administreerimismooduli töökeeleks on
    eesti keel. Rakenduse tekstid (trükised, ekraani tekstid, tõlked,
    veateated, hoiatused, tooltipid jne) peavad olema tellija
    administraatori poolt hallatavad eesti keeles. Menüüjuhised,
    hoiatused, vead ja teated ilmuvad igal lehel samasse kohta, samuti
    peab kujundus säilima igal lehel sarnane. Kogu kasutaja poolt
    sisestatav tekst peab olema rakenduse kuval nähtav ja salvestatav.
    Komakohtadega arvude korral kasutatakse eraldajana koma, mitte
    punkti. Komakohtadega arvude ümardamisloogika lepitakse kokku eraldi
    detailanalüüsi käigus.

Operatsioonisüsteemid

21. TAPAIS2 peab töötama tööjaamadesse installeeritud
    operatsioonisüsteemis. Kasutusel olev operatsioonisüsteem on Windows
    10/11. TAPAIS2 peab töötama kahe viimase stabiilse Google Chrome'i,
    Mozilla Firefox'i JA Microsoft Edge’i versiooniga. Rakendusega ei
    tohi lisanduda tööjaama installeeritavat lisatarkvara.

Liidestused

TAPAIS2 on liidestatud järgmiste infosüsteemidega:

22. Taavi (failivahetus)

23. E-Täitur (X-tee)

24. Täitmisregister (X-tee)

25. Pensionikeskus (X-tee)

26. TAPAIS oksjonikeskuse moodul

27. Rahvastikuregister (X-tee)

28. Äriregister (X-tee)

29. TARA

[]

Joonis TAPAIS2 infosüsteemide seosed.

TAPAIS2 liidesed teiste rakendustega peavad olema tõrkekindlad. Rakendus
peab olema võimeline käivituma ilma ühendusteta liidestuvatele
süsteemidele ning ühenduste taastumisel/tekkimisel, olema võimeline
liideseid kasutusele võtma ilma alglaadimiseta.

Keskkonnad

TAPAIS2-el on lisaks töökeskkonnale (live) olemas kliendi testkeskkond.
Pakkuja peab arenduskeskkonna looma ja ülal pidama ise, arvestades selle
kulu pakkumuse maksumuse sisse.

Äriprotsessid

TAPAIS2 toetab järgmiseid teenuste äriprotsesse järgmiste
funktsionaalsustega:

30. PANGAKONTODE, MAKSUAMETI, PENSIONIKESKUSE ja TERVISEKASSA arestide
    teostamine.

31. Toimikute sünkroniseerimine keskse täitemenetluse registriga
    (e-Täitur).

    1.  TARNi jagatud riiginõuete import.

32. Taaviga toimikute info sünkroniseerimine.

TAPAIS2 arendusvajadus

Arendusvajadused tulenevad TAPAIS2 infosüsteemi arenduskava eesmärkidest
ning prioriteetidest, teenuseid reguleerivate õigusaktide muudatustest,
teenuseprotsesside muudatustest. Arendaja peab olema valmis lühikese
tähtajaga seadusemuudatustele (mis omakorda tekitavad vajaduse teenuse
protsesse muuta) reageerima ja pakkuma kiireid lahendusi. Arendajal peab
olema valmisolek ja võimekus kasutusele võtta ja teostada
konteinertehnoloogial põhinevat arendust ja infosüsteemi ülesseadmist.

TAPAIS2e arendamise eesmärk on toetada Kohtutäiturite efektiivsuse
kasvu, tagada suurem kasutajamugavus ja seeläbi veel rahulolevam klient!
On väga oluline, et TAPAIS2 töötaks kiirelt ja töökindlalt.

allkirjastatud digitaalselt
