HOOLDUSTEENUSTE JA ARENDUSTEENSUTE LEPING nr

Kohtutäiturite ja Pankrotihaldurite Koda, registrikood 74002523, asukoht
Roosikrantsi 8b, 10119 Tallinn (edaspidi tellija), keda esindab
põhikirja alusel esimees Maarja Roht

ja

Oksjonikeskus tööde eest vastutaja:

……………………………, registrikood …………, asukoht…………………., keda esindab …………….
alusel ……………… ,

TAPAIS2 tööde eest vastutaja:

……………………………, registrikood …………, asukoht…………………., keda esindab …………….
alusel ……………… ,

eTäitur tööde eest vastutaja:

……………………………, registrikood …………, asukoht…………………., keda esindab …………….
alusel ……………… ,

(edaspidi kõik koos või igaüks eraldi täitja)

keda nimetatakse edaspidi tekstis ka pool või koos pooled, sõlmisid
käesoleva hoolduslepingu (edaspidi leping) alljärgnevas:

Üldsätted

1.  Leping on sõlmitud tellija läbiviidud riigihanke „KPK infosüsteemide
    arendus- ja hooldustööde teostamine raamlepingu alusel“ (viitenumber
    riigihangete registris ….) tulemusel.

2.  Riigihanke alusdokumendid, hankemenetluse käigus toimunud
    kirjavahetus ning täitja esitatud pakkumus on raamlepingu
    lahutamatuks osaks.

3.  Lepinguga määratakse kindlaks lepingu esemeks olevate
    infosüsteemi(de) (edaspidi Infosüsteem) ja käitluskeskkonna
    hooldamise ning arendustööde kord.

4.  Lepingu dokumendid koosnevad käesolevast Lepingust ja selle
    lisadest.

5.  Käitluskeskkonna all mõeldakse tellija poolt renditud
    virtuaalserveril käideldavat operatsioonisüsteemi ja sellele
    paigaldatud tarkvara.

6.  Virtuaalserverite riistvara, tulemüüri, internetiühenduse, toimiva
    virtuaalserverite varunduse ja taastuse eest vastutab Tellija või
    Tellija volitatud isik.

7.  Täitja tagab lepinguliste kohustuste täitmisel parimal
    professionaalsel viisil ja kasutab teenuse osutamisel üldlevinud
    häid tavasid ja võtteid.

8.  Täitja ei tohi lepingust tulenevaid õigusi ega kohustusi üle anda
    ega muul viisil loovutada kolmandale isikule ilma tellija eelneva
    kirjaliku nõusolekuta. Nimetatud keeld ei mõjuta täitja õigust
    kasutada lepingu täitmisel oma riigihanke pakkumuses märgitud
    alltöövõtjaid.

9.  Täitja ei vastuta materiaalselt ega muul moel infosüsteemi poolt
    tekitatud kahju, olemasolevate infosüsteemi vigade, probleemide või
    muu tõttu saamata jäänud tulu eest eeldusel, et ta on täitnud oma
    lepingulised kohustused nõuetekohaselt.

10. Täitja vastutab kahju eest, mida tema või alltäitjad põhjustavad
    Tellija, kohtutäituri ja/või kolmandate isikute varale ja
    keskkonnale, kohustudes vastava kahju hüvitama

11. Täitja rahaline koguvastutus on piiratud hooldusteenuse viimase 6
    (kuue) kuu kogumaksumusega, väljaarvatud juhul, kui on tõendatud
    poole tahtlik Lepingu rikkumine või raske hooletus. Vastutuse
    piirangud ei kehti samuti intellektuaalomandi õiguste rikkumisega
    seotud nõuete suhtes ja kahjule, mis on põhjustatud
    konfidentsiaalsuskohustuse rikkumisest.

12. Tööks loetakse ka kõiki pooltevahelisi kokkusaamisi Töö teostamise
    sisuliseks arutamiseks.

13. Kõik infosüsteemi parandused ja muudatused on jälgitavad läbi koodi
    versioonihalduse (https://gitlab.com).

14. Kõik probleemid ja nende lahendamisele suunatud tegevused
    registreeritakse elektroonilises hoolduspäeviku Jira
    (https://oksjonikeskus.atlassian.net).

15. Kõik autori varalised õigused teenuste teostamise käigus loodud
    tarkvarale (välja arvatud punktis 1.15. nimetatud tarkvara osadele)
    kuuluvad Tellijale tööde üleandmise ja arvete tasumise järel.
    Tellijale siirduvad sealjuures kõik tarkvaraga seotud muud
    intellektuaalse omandi õigused, sealhulgas arvatud õigused tarkvara
    edasi müüa, rentida, kasutada ja muuta.

16. Tellijale ei kuulu autori varalised õigused ja muud seotud
    intellektuaalse omandi õigused Lepingu täitmise käigus väljatöötatud
    universaalsetele tehnilistele tarkvarakomponentidele, mis pole
    otseselt seotud Tellija tarkvaras käsitletud ärivaldkonnaga. Täitja
    annab Tellijale õiguse nimetatud tarkvarakomponente kasutada, muuta,
    rentida ning müüa.

Mõisted

17. Kõrge – süsteemi kriitiliste komponentide tõrge või rike, mis halvab
      suurema kasutajagrupi või kogu organisatsiooni töö.

18. Keskmine – süsteemi tõrge või rike, mis halvendab kasutajatele mingi
    süsteemi ühise ressursi ja/või jagatud teenuse kättesaadavust, kuid
    põhifunktsionaalsus on kasutatav.

19. Madal – süsteemi tõrge või rike, mis tekitab kasutajatele kerge
    efektiivsuse languse ja/või kasutamise ebamugavuse ja mis ei takista
    põhifunktsionaalsust.

20. Tööpäev - E-R ajavahemikul 8:00 – 17:00, va. riigipühad.

21. Tööväline aeg – E-R kella 6.00-st kuni 08.00-ni ja 17.00-st kuni
    22.00-ni, välja arvatud riiklikel pühadel;

22. Öine aeg – E-R kella 22.00-st kuni 06.00-ni, puhkepäevadel ja
    riiklikel pühadel ööpäevaringselt;

23. Teenuse rike - olukord, kus ei ole võimalik hallatavat süsteemi
    kasutada. Teenuse rikke vormideks on Teenuse seisak ja Teenuse
    häire:

    1.  Teenuse seisak - olukord, kus teenuse seisaku tõttu ei saa
        jätkuda teenuse funktsiooni või seadme töö;

    2.  Teenuse häire - olukord, kus teenuse häire tõttu on piiratud
        teenuse funktsiooni või seadme töö;

24. Teenuse rikke mõju ulatus

    1.  Madal - teenus on häiritud ühel kasutajal;

    2.  Keskmine - teenus on seiskunud ühel või on häiritud paljudel
        kasutajatel;

    3.  Kõrge - teenus on seiskunud mitmel kasutajal;

25. Reageerimisaeg - ajavahemik Teenuse rikke kohta teate saamisest kuni
    tegevuse alustamiseni;

26. Kordategemisaeg - ajavahemik Teenuse rikke kohta teate saamisest
    kuni teenuse, seadme või funktsiooni töövõime taastamiseni.

Lepingu ese

E-TÄITUR

1.  Raamlepingus nr. …. Punktis … kirjeldatud ese.

2.  Käitluskeskkonna hooldustööde sisu on kirjeldatud LISA 1.

TAPAIS2

3.  Raamlepingus nr. …. Punktis … kirjeldatud ese.

4.  Käitluskeskkonna hooldustööde sisu on kirjeldatud LISA 2.

OKSJONIKESKUS

5.  Raamlepingus nr. …. Punktis … kirjeldatud ese.

6.  Käitluskeskkonna hooldustööde sisu on kirjeldatud LISA 3.

Haldus

27. Esemeks oleva infosüsteemi ja käitluskeskkonna hooldamine ja tellija
    nõustamine vastavalt käesolevas lepingus kokku lepitule ;

28. Infosüsteemi halduse all käsitlevad pooled infosüsteemi kasutamisel
    ilmnenud vigade ja rikete kõrvaldamist ning ennetust. Tellija
    nõustamise all käsitlevad pooled Tellija konsulteerimist
    Infosüsteemi kasutamisega seonduvates küsimustes.

Täitja kohustused

1.  Kasutajatoe teenust. Kasutajatugi sisaldab infosüsteemi (käidu ja
    testkeskkond) peakasutajatoe teenust ning tarkvara igapäeva töö
    tagamist. Pöördujaks on Tellija töötaja või peakasutaja.
    Lõppkasutajale ehk kohtutäituritele teenus ei laiene.

2.  Täitja tagab vajadusel infosüsteemi kasutajatele kasutajatoe teenuse
    tööpäeviti.

3.  Kasutajatugi sisaldab tarkvaraliste probleemide lahendamise
    korraldamist, tagasiside andmist pöördumistele jt küsimuste
    lahendamist (konsultatsioonide andmist süsteemi toimimise kohta k.a)
    pöördumistes.

4.  Täitja lisab probleemi lahendamise käigu esialgse pileti külge.

5.  Täitjal peab olema eestikeelne kasutajatugi (Helpdesk) süsteemide
    tarkvaralises töös esinevate rikketeadete vastuvõtmiseks. Tellija
    peab saama kasutajatoega ühendust võtta vähemalt telefoni ja e-kirja
    teel.

6.  Kui Täitjale teadaolevalt on infosüsteemi terviktoimimine häiritud
    tulenevalt riistvarast või riistvara majutusteenusest, tagab Täitja
    vea edastamise riistvara majutajale ning fikseerib edastuse.

7.  Täitja tagab infosüsteemi tarkvaralise igapäevase toimimise.
    Infosüsteemi tarkvaralise toimimise tagamine sisaldab;

    1.  Rakendus- ja andmebaasi administraatori standardtoiminguid
        tarkvara töö tagamisel;

    2.  Vearaportite analüüsi ja konfiguratsiooni parandamist;

    3.  Infosüsteemi ja selle komponentide paigaldamist ja paigaldusega
        seotud toiminguid;

    4.  Teenuse katkemisel või häirimisel selle taastamist ja katkemise
        ennetamise toiminguid;

    5.  Teisi administraatori tegevusi infosüsteemi toimimise tagamiseks
        ja parendamiseks.

    6.  Infotehnoloogilise keskkonna muutustest lähtuvalt tarkvara
        kohandamine.

    7.  Test-, töö- ja arenduskeskkondade platvormtarkvara ning nende
        paranduspakettide paigaldamine.

8.  Valima Lepingus loetletud ülesannete täitmiseks omal äranägemisel
    vajalikud töövormid ja meetodid ning täitma vastavaid ülesandeid
    isiklikult ja oma vahenditega. Täitjat võib ülesannete täitmisel
    kasutada kolmandate isikute abi kooskõlastatult Tellijaga.

9.  Täitma lepingulisi kohustusi vastavalt oma erialastele teadmistele
    ja võimetele Tellija jaoks parima kasuga, arvestades Tellija soove,
    huve ja vajadusi.

10. Veaparandus ja vajadusel süsteemiarendus käideldavuse parandamiseks.

11. Süsteemi seadistamine lähtuvalt infrastruktuuri muudatustest sh.
    rakenduse ligipääsu (tulemüüri) reeglite haldus kasutajate rakenduse
    töö tõrgeteta töö tagamine;

12. Täitja välistab omapoolsete turvameetmetega Tellija poolt
    mittevolitatud isikute ligipääsu Tellija infosüsteemidele ja
    andmetele.

13. Hankija nõustamine:

    1.  väliste süsteemidega liidestamise küsimustes, millega
        liidestamise vajadus võib hankelepingu kehtivuse perioodil
        tekkida;

    2.  andmeturbe, riistvara jms valdkondades.

14. Kasutusvigadest pärinevate vigaste andmete parandamist andmebaasis;

15. Täitja tagab intsidendile reageerimise vastavalt prioriteetidele
    vastavalt punktile

16. On kohustatud tegutsema lepinguliste kohustuste täitmisel Tellijale
    lojaalselt, ülesannete laadist tuleneva vajaliku hoolsusega ning
    üldiselt tunnustatud kutseoskuste tasemel.

17. Järgima lepinguliste kohustuste täitmisel infoturbenõudeid, sh
    infosüsteemi administraatori protseduure ja nendega seonduvaid
    protseduure ning Tellija muid juhiseid. Kui Tellija poolt antud
    juhistest kinnipidamisega kaasneks Tellijale ilmselt ebasoodus
    tagajärg, võib Täitja järgida juhiseid alles siis, kui ta on
    juhtinud Tellija tähelepanu ebasoodsale tagajärjele ja Tellija ei
    muuda juhiseid.

18. Teatama viivitamatult Tellijale kõigist lepinguliste kohustuste
    täitmisega seotud olulistest asjaoludest, eelkõige nendest, mis
    mõjutavad või võivad mõjutada oluliselt kokkulepitud ülesannete
    täitmist või ajendada Tellijat muutma ülesannete täitmiseks antud
    juhiseid.

19. Kord nädalas osalema planeerimiskoosolekutel (supervisioon), kus
    vaadatakse üle lahendamist vajavad pöördumised ja analüüsitakse
    eelneva perioodi jooksul tehtud töid.

Hooldustöö(de) ja hooldusteenuse SLA (service level agreement) teenindustasemed

20. Pakkuja kohustub likvideerima tarkvaras esinevad vead vastavalt
    Tellija väljakutse prioriteetidele:

+-----------+-----------------------+----------------------------------+
| Tõrke     | Reageerimisaeg        | Kordategemisaeg                  |
| klass     |                       |                                  |
|           | (Tööpäev)             | (Tööpäev)                        |
|           |                       |                                  |
+===========+=======================+==================================+
| Kõrge     |   4 tundi             |  Reageerimisajast kuni           |
|           |                       | paranduseni – 3 päeva            |
+-----------+-----------------------+----------------------------------+
| Keskmine  | 12 tundi              | Reageerimisajast kuni            |
|           |                       | paranduseni – 5 päeva            |
+-----------+-----------------------+----------------------------------+
| Madal     | 24 tundi              | Järgmine versioon                |
+-----------+-----------------------+----------------------------------+

Teenuse taastamine

21. Arendusmuudatuse ebaõnnestumisel vastutab pakkuja teenuse taastamise
    eest (rollback) ja tagab teenuse taastamise.

22. Täitja töötab pärast teenuse alustamist ühe kuu jooksul välja
    süsteemi taasteplaani ja esitab selle koheselt Tellijale
    ülevaatamiseks ja kinnitamiseks. Taasteplaan peab sisaldama süsteemi
    üldist arhitektuurikirjeldust visuaalsel kujul. Olulised
    infrastruktuuri komponendid (serverid, võrguseadmed jne) peavad
    olema kirjalikult selgitatud.

23. Täitja testib taasteplaani ajakohasust, kui toimub muudatus
    teenusega seotud infrastruktuuris, kuid mitte harvemini kui üks kord
    aastas. Täitja kooskõlastab hankijaga testi läbiviimise aja ning
    esitab Tellijale pärast testi läbiviimist raporti, kus märgib ära
    taasteplaani vastavuse tegelikule olukorrale ja plaanist leitud
    puudused.

Täitjal on õigus

24. määrata ülesannete täitmise viis ja laad kindlaks iseseisvalt,
    arvestades Tellija poolt antud juhiseid ning teha tellijale
    ettepanekuid tööde tulemuslikumaks teostamiseks;

25. kalduda Tellija poolt antud juhistest kõrvale, kui ta on sellest
    Tellijale teatanud ja tema otsuse ära oodanud, välja arvatud juhul,
    kui viivitusega kaasneks Tellijale ilmselt ebasoodus tagajärg ja kui
    asjaoludest tulenevalt võib eeldada, et Tellija kiidab
    kõrvalekaldumise heaks.

Hooldus

26. Käitluskeskkonna hooldustööde sisu on kirjeldatud Eseme lisana.

Monitooring ja logimine

27. Süsteemi monitoorimine teenuste ja operatsioonisüsteemi tasemel.
    Tekkivatest kõrvalekalletest koheselt hankija teavitamine ja vea
    parandamine vastavalt vea prioriteedile.

28. Infosüsteemi töö jälgimine ja selle maksimaalse tööaja tagamine.

29. Kõik infosüsteemi tarkvaralised keskkonnad peavad olema Täitja poolt
    jälgitud (monitooring) kogu lepinguperioodi vältel.

30. Kõik infosüsteemi riistvaralised keskkonnad peavad olema Täitja
    poolt jälgitud (monitooring) vähemalt järgnevate komponentide osas:

    1.  CPU koormus;

    2.  Protsesside järjekord CPU’le (server load);

    3.  Mälu hõivatus;

    4.  Ketta täituvus;

    5.  Võrgu adapterid;

31. Täitja võimaldab Tellijale juurdepääsu monitooringuinfole või
    edastab monitooringuteated Tellija poolt etteantud e-posti
    aadressile vastavalt Tellija kirjalikule nõudmisele.

32. Täitja monitoorib teenust vähemalt järgmiste komponentide osas:

    1.  Põhirakenduse (Ese) toimimise häired.

    2.  Põhirakenduse andmebaasi häired.

    3.  Põhirakenduse päringute hulk. Õnnestunud ja mitteõnnestunud
        päringud.

    4.  Põhirakenduse väliste kasutajate hulk.

    5.  Põhirakendusega seotud muu tarkvara vead.

Käideldavus

33. Kui hooldustöö tulemuse kasutuselevõtt eeldab süsteemi katkestust
    süsteemi ametlikul tööajal, siis katkestuse aeg lepitakse iga kord
    eraldi kokku.

34. Süsteem peab olema käideldav tööpäeviti ilma hoolduspausideta.
    Hooldustoimingud tuleb teostada väljaspool tööaega hankijaga
    kokkuleppel.

Varundus

35. Täitja teeb infosüsteemist regulaarselt varukoopiaid.

36. Täitja tagab andmete varundamise vähemalt üks kord päevas
    24-tunniste intervallide Järel.

37. Täitja tagab nädalas korra andmetest täieliku (FULL) varukoopia,
    mida säilitatakse vähemalt ühe kuu jooksul.

38. Varukoopiaid tehakse väljaspool infosüsteemide aktiivset
    teenindusaega.

39. Teenuse lõppemisel või Tellija nõudmisel peab Täitja 3 tööpäeva
    jooksul tehtud varukoopiate meedia koos andmetega edastama
    Tellijale. Tellijaga kokkuleppel võib Täitja varukoopiate meedia
    edastada otse uuele teenuseosutajale. Täitja valdusesse jäänud
    varukoopiad, mille säilitustähtaeg on läbi, annab täitja
    viivitamatult üle Tellijale või hävitab.

Arendused

40. Pakkumus loetakse tellija poolt vastuvõetuks, kui tellija esitab
    täitjale kirjaliku kinnituse sh. arenduspileti kinnitamine.

41. Täitja on kohustatud:

    1.  tagama, et täitja meeskond kasutab tellijaga kokkulepitud
        ajahaldusvahendit (1.13).

    2.  Kasutama tellijaga kokkulepitud projektijuhtimiskeskkonda (1.13)
        ning Tellijal on ligipääs sellele. Eelkõige tuleb registreerida
        ja menetleda tööd ning infosüsteemi tarnetsüklid keskkondades.

42. Arendustööd teostatakse iteratsioonidena, mis täpsustatakse
    (lähteülesanne, tööde maht, tööde valmimise tähtaeg, maksumus) iga
    kord eraldi. Tööde tellimiseks esitab tellija täitjale hinnapäringu
    kirjalikus vormis.

43. Täitja esitab kirjalikus vormis hiljemalt 5 tööpäeva jooksul alates
    hinnapäringu kättesaamisest pakkumuse hinnapäringus esitatud tööde
    teostamiseks või hinnangu, millal on võimalik vastav pakkumus
    esitada. Pakkumus peab sisaldama tööde teostamise mahu detailset
    kalkulatsiooni, maksumust, vajadusel projektiplaani koos
    tähtaegadega vastavalt hinnapäringus esitatud tööde
    spetsifikatsioonile. Poolte kokkuleppel võib periood olla pikem.

44. Arendustööd ja iteratsioonid tähistatakse töö lühinimetusega, mis
    iseloomustab töö sisu ja iteratsiooni etappi (edaspidi töö nimetus).
    Töö nimetus peab võimaldama grupeerida ühe töövõtu dokumentatsiooni
    ja teateid ning eristada erinevaid töid ja nende iteratsioone. Töö
    nimetus peab olema välja toodud hinnapäringus, pakkumuses, pakkumuse
    vastuvõtmise kinnituses, tööde üleandmise ja vastuvõtmise aktis ja
    tellijale esitatud arvetel. Hankelepingu täitmise tulemusena
    koostatav dokumentatsioon antakse tellijale üle eestikeelsena.
    Tarkvara lähtekoodid paigutatakse tellija või tellijaga kokkulepitud
    lähekoodi halduse keskkonda.

45. Kasutada tuleb automaatteste, mis peavad katma minimaalselt 70%
    rakenduse koodist. Automaattestid peavad tagama, et:

    1.  rakenduse (ärikriitiline) funktsionaalsus toimib;

    2.  rakenduse (välised) liidesed toimivad.

46. Tööde vastavuse hindamisel kontrollib tellija, kas dokumenteeritud
    lahendus vastab tellija poolt antud sisenditele, esitatud
    ülesandepüstitusele ning tellija poolt eelnevalt kirjalikku
    taasesitamist võimaldavas vormis teavitatud vajadustele. Tellija
    teostab enne tööde vastu võtmist vastuvõtutestimise.

47. Tellija vastuvõtutestimise käigus avastatud ja täitjale
    raporteeritud vead parandab täitja omal kulul. Kriitilised, ehk
    protsessi läbimist takistavad vead parandab täitja enne
    toodangukeskkonda paigutamist. Tellija vastuvõtutestimise käigus
    ilmnenud uute arendusvajaduste tähtajad lepitakse eraldi kokku.

48. Üle antavate tööde kohta koostab täitja üleandmise-vastuvõtmise akti
    ning edastab selle tellijale.

49. Tellija vaatab töö üle 10 tööpäeva jooksul alates töö üleandmisest
    ja allkirjastab üleandmise-vastuvõtmise akti. Tellija esindaja töö
    vastuvõtmisel ja akti allkirjastamisel on tellija Infosüsteemide
    projektijuht.

50. Kui töö ei vasta lepingutingimustele, jätab tellija
    üleandmise-vastuvõtmise akti allkirjastamata ning esitab täitjale
    e-posti teel 5 tööpäeva jooksul töö üleandmisest pretensiooni, kus
    kirjeldab piisava detailsusega töös avastatud puuduseid.

51. Täitja vaatab pretensiooni läbi 5 tööpäeva jooksul selle saamisest
    ja lepib tellijaga viivitamatult kokku tähtaja puuduste
    kõrvaldamiseks.

52. Täitja kõrvaldab puudused enda vahenditega ning pärast puuduste
    kõrvaldamist teatab sellest tellijale e-posti teel.

53. Tellija vaatab töö pretensioonis märgitud puuduste osas uuesti üle
    hiljemalt 5 tööpäeva jooksul puuduste kõrvaldamise teate saamisest
    ning puuduste mitteilmnemisel allkirjastab üleandmise-vastuvõtmise
    akti.

54. Töö loetakse vastuvõetuks pärast poolte poolt
    üleandmise-vastuvõtmise akti allkirjastamist. Poolte poolt
    allkirjastatud akt on lepingu alusel tasu maksmise eelduseks.

55. Kui puudused töös ilmnevad pärast seda, kui vastav töö on vastu
    võetud, kohustub tellija teatama täitjale puuduste avastamisest 1
    kuu jooksul alates puudusest teadasaamisest, kirjeldades mõistliku
    täpsusega puudust. Puuduste kõrvaldamise tingimused ja tähtajad
    määrab tellija. Pärast tööde üleandmist tellija poolt leitud
    puudused tuleb täitjal parandada oma kuludega, kui avastatud
    lahendus ei vasta dokumentatsioonile ja tellija tellimusele.

56. Tellija võib töö ülevaatamisele kaasata ja selleks kasutada
    kolmandaid isikuid, kusjuures nii tellijal kui ka tema poolt
    kaasatud kolmandatel isikutel on õigus täiendava tasu maksmiseta töö
    või selle vahetulemuse ülevaatamiseks sh testkeskkonnas kasutada
    kõiki selleks vajalikke tööga või selle vahetulemusega seotud
    intellektuaalse omandi õigusi.

Tarkvara paigaldus ja uuendus

57. Täitja teostab infosüsteemi uute versioonide paigalduse test- ja
    töökeskkonda.

58. Täitja tagab hoolduse ja tootepaigaldused töökeskkonna tööd
    häirimata, vajadusel teostab vastavad tööd väljaspool tööaega.

59. Täitja tagab paigaldusel eelmise tarkavaraversiooni tagasivõtmise
    paigalduse ebaõnnestumisel.

60. Täitja tagab tarkvara muudatuste halduse vastavalt infotehnoloogia
    parimale praktikale.

61. Vajadusel lepitakse paigalduse täiendavad tingimused kokku
    kirjalikult, enne igat paigaldust.

62. Tarkvara paigalduse hind sisaldub Pakkumuses.

63. Täitja paigutab üleandmiseks planeeritud tööd (valmis ja testitud
    funktsionaalsuses) tellijale vastuvõtutestimiseks test-keskkonda
    hiljemalt 10 tööpäeva enne tööde üleandmise tähtaega.

Koodi haldus

64. Tagama, et täitja meeskond kasutab tellijaga kokkulepitud lähtekoodi
    keskkonda (1.12) ning Tellijal on ligipääs sellele.

65. Lähtekood: rakenduste lähtekood peab vastama lähtekoodi stiili
    nõuetele. Loodav lähtekood peab olema eesti keeles kommenteeritud
    eesmärgiga kirjeldada kommentaarile järgneva koodi eesmärki või
    märgistada muid tähelepanekuid koodis. Lähtekoodi võib jätta
    kommentaari lisamata, kui nime või parameetri järgi on eesmärk
    tuvastatav. Lähtekoodi loomisel/muutmisel/ kommenteerimisel ei pea
    lisama autorit. Lähtekoodi ligipääsule ja haldusele kehtivad
    süsteemile määratud turvaklassist tulenevad nõuded.

66. Täitja peab tellijale üle andma lähtekoodi enne vastavate tööde akti
    esitamist koos ehitusskripti ja paigaldusjuhistega.

67. Rakenduse lähtekoodi, vajadusel koos kompileerimisjuhendiga, peab
    hoidma tellijaga kokkulepitud versioonihaldussüsteemis.

68. Lähtekoodis peab olema eristatav:

69. protseduuride/funktsioonide sisend/väljund parameetrid;

70. protseduuride/funktsioonide päises sisukirjeldus vastavuses lepingus
    toodud põhimõttega;

71. protseduuride/funktsioonide sõltuvus ja seosed (sh moodulite/vormide
    suhtes);

72. lähtekoodi kommenteerimise juures kehtib põhimõte, et kood peab
    olema läbivalt varustatud kommentaaridega kohtades, kus ei ole ilmne
    üldlevinud lähenemisviisi või realisatsiooniliste iseärasuste valik.

73. Kõik olulised parandused/muudatused lähtekoodis salvestatakse
    koodihoidlas.

74. Test versiooni üleandmise ajaks on lähtekood koodihoidlas
    terviklikul kujul üles laetud.

75. Tulenevalt kokku lepitud arenduspiletite ning koodihoidla
    vahenditest, peab võimaluse korral olema arenduspilet ja kood
    seostatud.

Aruandlus ja dokumentatsioon

76. Täitja tagab Tellija kirjalikul nõudmisel infosüsteemi puudutava
    aruandluse esitamise vähemalt järgnevas osas:

    1.  andma tellijale jooksvalt ülevaadet täitja meeskonna
        töötundidest iga päeva ja isiku lõikes.

    2.  Teenuse käideldavus vaadeldaval perioodil.

    3.  Perioodi vältel toimunud intsidendid koos algus- ja lõpuajaga,
        juurpõhjusega (kui on selgunud) ning kirjeldusega, kuidas neid
        edaspidi vältida.

    4.  Perioodi vältel tehtud plaanilised tööd.

    5.  Muudatuste logi.

    6.  Tellija poolt perioodi jooksul esitatud pöördumiste staatus, mis
        sisaldab ka lahendamata pöördumisi eelmistest perioodidest.

    7.  Koostama tööde koosolekute kohta protokolli ja edastama selle
        tellijale;

77. Aruandlus peab olema Tellija kontaktisikutele kättesaadavaks tehtud
    veebi või e-kirja teel kui ei ole Tellijaga kirjalikult kokkulepitud
    teisiti.

78. Täitja ja Tellija vaheline töökeel on eesti keel.

79. Arendustööde dokumentatsioon ja kasutusjuhendid peavad tagama
    tellijale võime parandada, muuta ja arendada töö tulemit, samuti
    koolitada ja juhendada oma töötajaid töö kasutamisel. Tööde
    dokumentatsioon peab olema sisestatud tellijaga kokkulepitud
    infosüsteemi dokumentatsiooni keskkonda. Tööde käigus loodud
    lähtekood peab olema kirjutatud ja dokumenteeritud selliselt, et
    vajadusel oleks tellija või kolmas isik võimeline aru saama tarkvara
    loogilisest ülesehitusest ning jätkama lähtekoodi arendusega.
    Tehniline dokumentatsioon peab kirjeldama rakenduse ülesehitust,
    arhitektuuri kirjeldust diagrammina, loogilist andmemudelit,
    alustarkvarade loetuelu, kihtide vahelise suhtluse kirjeldust,
    logimise lahendust, autentimise ja autoriseerimise lahendust,
    ajateenuste lahendust, liidestuste lahendust, rakenduse kokku
    ehitamist, kasutajalugusid ja muud, mis on oluline tarkvara
    ülesehituse mõistmiseks. Tarne paigaldusjuhend koos tarnega peab
    paiknema versioonihaldustarkvaras.

80. Töö tulem peab olema dokumenteeritud vähemalt järgnevas osas:

    1.  Tehniline platvorm:

    2.  kasutatavad versioonid;

    3.  kasutatavad teegid (libraries).

    4.  Loogiline andmemudel, millest tehakse vastavalt tellija soovile
        hetkeseisu väljavõte:

        1.  andmesõnastik – projektis kasutatavate mõistete üheselt
            mõistetavad ja täpsed definitsioonid;

        2.  olemid ja relatsioonid;

        3.  äriloogilised kitsendused ja kontrollid nende olemasolul;

        4.  vaikeväärtused.

81. Analüüsidokumentatsioon peab sisaldama vähemalt järgnevaid osasid:

    1.  süsteemi äriloogiliste põhimõistete selgitav sõnastik ja
        taustainfo;

    2.  süsteemi põhiliste protsesside lühikirjeldus;

    3.  süsteemi protsesside detailne kirjeldus kasutaja vaatepunkti
        arvestades;

    4.  kui funktsionaalsus sisaldab andmevahetust teiste süsteemidega,
        siis andmevahetuse lühikirjeldust ning viiteid andmevahetuse
        detailsele dokumentatsioonile;

    5.  kasutajate poolseid ligipääsupiiranguid nende olemasolul;

    6.  kasutajaliidese prototüüpe;

    7.  ärianalüüsi raames kokkulepitud arvutuskäikude kohta
        arendusprotsessis realiseeritud lahenduste kirjeldus;

    8.  äriprotsessis kasutatud liidestused nii tellija teiste
        infosüsteemide kui ka väliste andmekogudega;

Lõppsätted

29. Seoses lepingu täitmisega ja eelnevate läbirääkimistega Poolte vahel
    teise Poole suhtes teatavaks saanud informatsioon Poole
    ärisaladuste, meetodite, halduskorralduse, arendusplaanide ja ideede
    kohta on konfidentsiaalne ja ei kuulu avaldamisele kolmandatele
    osapooltele.

30. Lepingu olemasolu ja pooltevaheline koostöö ei ole konfidentsiaalne.
    Konfidentsiaalsed on arendusplaanid, planeeritavad
    funktsionaalsused, ajakavad ja/või muu teenuse või tarkvara sisu
    puudutav informatsioon.

31. Konfidentsiaalsuskohustuste rikkumise juhtumid lahendatakse
    vastavalt Poolte vahel sõlmitud konfidentsiaalsuslepingule.

32. Leping jõustub alates selle allakirjutamisest ning on sõlmitud
    tähtajatult. Lepingu võib lõpetada, kui sellest on teisele Poolele
    kirjalikult ette teatatud 90 kalendripäeva.

33. Täitjal ei ole õigust peatada hooldustööde osutamist muudel alustel,
    kui lepingus sätestatu alusel või kui Pooled ei lepi nii kokku.

34. Täitjal on õigus peatada Hooldusteenuse osutamine ja leping
    ennetähtaegselt etteteatamistähtaega järgimata lõpetada, kui
    Tellija:

1.  pole tasunud esitatud arveid tähtaegselt

2.  viivitab töö vastuvõtmisega kauem, kui üks nädal.

    1.  Kõik Poolte vahel tehtavad kokkulepped (sh. tööde mahu,
        tähtaegade jne. osas) sõlmitakse kirjalikult või kirjalikku
        taasesitamist võimaldavas vormis ning kinnitatakse igakordselt
        Poolte allkirjaga.

    2.  Käesolevas Lepingus sätestamata küsimustes juhinduvad Pooled
        omavahelistest kokkulepetest, võlaõigusseaduse üldosast, muudest
        seadustest ning õigusaktidest.

    3.  Kõik Lepinguga seotud vaidlused püütakse lahendada
        Pooltevaheliste läbirääkimiste teel. Läbirääkimiste teel
        kokkuleppe mittesaavutamisel lahendatakse vaidlus Harju
        Maakohtus.

    4.  Käesolev Leping on sõlmitud elektroonilisena ning allkirjastatud
        digitaalselt.

  Tellija: Täitja:

(allkirjastatud digitaalselt) (allkirjastatud digitaalselt)

LISA 1

INFOSÜSTEEMI KÄITLUSKESKKONNA HOOLDUSTÖÖDE SISU

+---------------------------------------------------------+------------+
| Kirjeldus: E-TÄITUR infosüsteem                         | Teenuse    |
|                                                         | o          |
|                                                         | rienteeruv |
|                                                         | maht       |
+=========================================================+============+
| -   Live ja test infosüsteemi E-TÄITUR                  |            |
|     käitluskeskkondade töö tagamine ja kontroll.        |            |
|     Operatsioonisüsteemi (OS) ja rakenduse vajalike     |            |
|     komponentide administreerimine ja kontroll ning     |            |
|     uuendamine. OS paikamine, uuendamine ning           |            |
|     turvamine.                                          |            |
|                                                         |            |
|     -   OS’i ja infosüsteemi rakenduse komponentide     |            |
|         turvauuenduste installeerimine vastavalt        |            |
|         vajadusele, kuid mitte üle 3 kuu möödumise      |            |
|         turvauuenduste ilmumise kuupäevast;             |            |
|                                                         |            |
|     -   OS’i ja infosüsteemi rakenduse komponentide     |            |
|         tarkvarauuenduste installeerimine vastavalt     |            |
|         vajadusele, kuid mitte üle ’major’ versiooni    |            |
|         vahetuse;                                       |            |
|                                                         |            |
|     -   Süsteemsete logifailide kontrollimine;          |            |
|                                                         |            |
| -   Vastavalt vajadusele tegevused:                     |            |
|                                                         |            |
|     -   Ettepanekute tegemine                           |            |
|         riistvara/tarkvara/funktsionaalsuse lisamiseks  |            |
|         või uuendamiseks;                               |            |
|                                                         |            |
|     -   OSi konfiguratsiooni muutmine ja haldus;        |            |
|                                                         |            |
|     -   OSi tarkvarast tingitud eriprobleemidele        |            |
|         lahenduse otsimine;                             |            |
|                                                         |            |
|     -   Kliendirakenduse kohta käiva informatsiooni     |            |
|         väljastamine;                                   |            |
|                                                         |            |
|     -   Vea otsimine, lahenduse leidmine, probleemi     |            |
|         kõrvaldamine;                                   |            |
|                                                         |            |
|     -   Serveri, Teenuse või protsessi taaskäivitamine, |            |
|         vea kordumisel vastutava osapoole teavitamine   |            |
|         veast;                                          |            |
+---------------------------------------------------------+------------+
| KOKKU                                                   |            |
+---------------------------------------------------------+------------+

LISA 2

INFOSÜSTEEMI KÄITLUSKESKKONNA HOOLDUSTÖÖDE SISU

+---------------------------------------------------------+------------+
| Kirjeldus: TAPAIS2 infosüsteem                          | Teenuse    |
|                                                         | o          |
|                                                         | rienteeruv |
|                                                         | maht       |
+=========================================================+============+
| -   Live ja test rakenduse operatsioonisüsteemi         |            |
|     administreerimine:                                  |            |
|                                                         |            |
|     -   OSi turvauuenduste installeerimine vastavalt    |            |
|         vajadusele, kuid mitte vähem kui kord           |            |
|         kvartalis. Uuenduste haldus peab olema esitatav |            |
|         ja kontrollitav;                                |            |
|                                                         |            |
|     -   OSi tarkvarauuenduste installeerimine;          |            |
|                                                         |            |
|     -   OSi turva- ja tarkvarauuenduste kontroll;       |            |
|                                                         |            |
|     -   Süsteemsete logifailide kontrollimine;          |            |
|                                                         |            |
|     -   Monitooringu süsteemi kontroll, vajadusel       |            |
|         monitooringusüsteemi muudatuste ettepanekute    |            |
|         tegemine;                                       |            |
|                                                         |            |
|     -   Kliendi teavitamine leitud või võimalikest      |            |
|         tuleviku probleemidest;                         |            |
|                                                         |            |
| -   Live ja test rakenduse vajalike komponentide        |            |
|     (php/symfony; mysql; docker jms.) administreerimine |            |
|     ja kontroll. Kontroll teostatakse eelkõige          |            |
|     monitooringulahenduses seadistatud märguannete      |            |
|     põhjal.                                             |            |
|                                                         |            |
| -   Live ja test rakenduse vajalike komponentide        |            |
|     up-to-date uuendus:                                 |            |
|                                                         |            |
|     -   Rakenduste minor versioonid uuendatakse 6 kuu   |            |
|         jooksul;                                        |            |
|                                                         |            |
|     -   Rakenduste major versioonid uuendatakse mitte   |            |
|         hiljem kui 1 aasta jooksul;                     |            |
|                                                         |            |
| -   Monitooring:                                        |            |
|                                                         |            |
|     -   Automaatne monitooring (on, warning, off)       |            |
|         süsteemis;                                      |            |
|                                                         |            |
|     -   Süsteemi võrgutasemel vastamise jälgimine (ICMP |            |
|         echo);                                          |            |
|                                                         |            |
|     -   Live ja test rakenduse vastamise jälgimine ning |            |
|         vajadusel automaatsete toimingute rakendamine   |            |
|         teenuste taastamiseks;                          |            |
|                                                         |            |
|     -   Kettaruumi, mälu ja protsessori vaba ressursi   |            |
|         jälgimine;                                      |            |
|                                                         |            |
|         -   Vastavalt vajadusele tehakse                |            |
|               konfiguratsiooni muudatusi Telia          |            |
|               iseteeninduses ning teavitatakse          |            |
|               Tellijat. Muudatused tehakse vastavalt    |            |
|               oma erialastele teadmistele ja võimetele  |            |
|               Tellija jaoks parima kasuga, arvestades   |            |
|               Tellija soove, huve ja vajadusi;          |            |
|                                                         |            |
| -   Vastavalt monitooringule, Kliendi päringule või     |            |
|     olukorrale:                                         |            |
|                                                         |            |
|     -   Vea otsimine, lahenduse leidmine, probleemi     |            |
|         kõrvaldamine võimalusel;                        |            |
|                                                         |            |
|     -   Serveri, Teenuse või protsessi taaskäivitamine, |            |
|         vea kordumisel vastutava osapoole teavitamine   |            |
|         veast.                                          |            |
|                                                         |            |
| -   Lisaks teostatakse varukoopia toimumise jälgimine,  |            |
|     logide monitooring, üldise töötamise jälgimine      |            |
|     vastavalt Tellija hostingupartneri platvormi        |            |
|     võimalustele.                                       |            |
+---------------------------------------------------------+------------+
| KOKKU                                                   |            |
+---------------------------------------------------------+------------+

LISA 3

INFOSÜSTEEMI KÄITLUSKESKKONNA HOOLDUSTÖÖDE SISU

+---------------------------------------------------------+------------+
| Kirjeldus: OKSJONIKESKUS infosüsteem                    | Teenuse    |
|                                                         | o          |
|                                                         | rienteeruv |
|                                                         | maht       |
+=========================================================+============+
| -   Live ja test rakenduse operatsioonisüsteemi         |            |
|     administreerimine:                                  |            |
|                                                         |            |
|     -   OSi turvauuenduste installeerimine vastavalt    |            |
|         vajadusele, kuid mitte vähem kui kord           |            |
|         kvartalis. Uuenduste haldus peab olema esitatav |            |
|         ja kontrollitav;                                |            |
|                                                         |            |
|     -   OSi tarkvarauuenduste installeerimine;          |            |
|                                                         |            |
|     -   OSi turva- ja tarkvarauuenduste kontroll;       |            |
|                                                         |            |
|     -   Süsteemsete logifailide kontrollimine;          |            |
|                                                         |            |
|     -   Monitooringu süsteemi kontroll, vajadusel       |            |
|         monitooringusüsteemi muudatuste ettepanekute    |            |
|         tegemine;                                       |            |
|                                                         |            |
|     -   Kliendi teavitamine leitud või võimalikest      |            |
|         tuleviku probleemidest;                         |            |
|                                                         |            |
| -   Lisaks rakendused ja nende operatsioonisüsteemide   |            |
|     hooldustööd:                                        |            |
|                                                         |            |
|     -   PHT – OwnCloud                                  |            |
|                                                         |            |
|     -   TAPAIS2 Töötukassa päringud                     |            |
|                                                         |            |
|     -   XTeeProxy                                       |            |
|                                                         |            |
| -   Live ja test rakenduse vajalike administreerimine   |            |
|     ja kontroll. Kontroll teostatakse eelkõige          |            |
|     monitooringulahenduses seadistatud märguannete      |            |
|     põhjal.                                             |            |
|                                                         |            |
| -   Live ja test rakenduse vajalike komponentide        |            |
|     up-to-date uuendus:                                 |            |
|                                                         |            |
|     -   Rakenduste minor versioonid uuendatakse 6 kuu   |            |
|         jooksul;                                        |            |
|                                                         |            |
|     -   Rakenduste major versioonid uuendatakse mitte   |            |
|         hiljem kui 1 aasta jooksul;                     |            |
|                                                         |            |
| -   Monitooring:                                        |            |
|                                                         |            |
|     -   Automaatne monitooring (on, warning, off)       |            |
|         süsteemis;                                      |            |
|                                                         |            |
|     -   Süsteemi võrgutasemel vastamise jälgimine (ICMP |            |
|         echo);                                          |            |
|                                                         |            |
|     -   Live ja test rakenduse vastamise jälgimine ning |            |
|         vajadusel automaatsete toimingute rakendamine   |            |
|         teenuste taastamiseks;                          |            |
|                                                         |            |
|     -   Kettaruumi, mälu ja protsessori vaba ressursi   |            |
|         jälgimine;                                      |            |
|                                                         |            |
|         -   Vastavalt vajadusele tehakse                |            |
|               konfiguratsiooni muudatusi Telia          |            |
|               iseteeninduses ning teavitatakse          |            |
|               Tellijat. Muudatused tehakse vastavalt    |            |
|               oma erialastele teadmistele ja võimetele  |            |
|               Tellija jaoks parima kasuga, arvestades   |            |
|               Tellija soove, huve ja vajadusi;          |            |
|                                                         |            |
| -   Vastavalt monitooringule, Kliendi päringule või     |            |
|     olukorrale:                                         |            |
|                                                         |            |
|     -   Vea otsimine, lahenduse leidmine, probleemi     |            |
|         kõrvaldamine võimalusel;                        |            |
|                                                         |            |
|     -   Serveri, Teenuse või protsessi taaskäivitamine, |            |
|         vea kordumisel vastutava osapoole teavitamine   |            |
|         veast.                                          |            |
|                                                         |            |
| -   Lisaks teostatakse varukoopia toimumise jälgimine,  |            |
|     logide monitooring, üldise töötamise jälgimine      |            |
|     vastavalt Tellija hostingupartneri platvormi        |            |
|     võimalustele.                                       |            |
+---------------------------------------------------------+------------+
| KOKKU                                                   |            |
+---------------------------------------------------------+------------+
