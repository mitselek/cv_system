[A pink and blue paper with lines Description automatically generated]

  -----------------------------------------------------------------------
  Riigihanke nimetus:            E-residentsuse veebi- ja infosüsteemide
                                 disain, arendus- ja hooldustööd
  ------------------------------ ----------------------------------------
  Riigihanke viitenumber:        302049

  Hankija sisene hankenumber     HNR250093

  Hanke liik:                    Avatud hankemenetlus (riigihangete
                                 seadus (RHS) 1. jagu 2. jaotis))/
                                 e-menetlus.

  Lepingu liik:                  Raamleping

  Lepingu periood:               48 kalendrikuud

  Lepingu eeldatav maksumus:     3 000 000,00
  -----------------------------------------------------------------------

.

Üldosa

1.  RHAD – riigihanke alusdokumendid, mis koosnevad käesolevas failis
      olevast põhitekstist koos selle lisadega ja e-riigihangete
      keskkonnas asuvatest hanketeatest (HT), veebivormidest ning
      allalaetavatest failidest või muudest dokumentidest, mida on
      loetletud RHS § 4 lg-s 1 p-is 17.

2.  Riigihange ei ole ühe menetluse raames osadeks jaotatud, sest
      raamlepingu esemeks on funktsionaalselt koos toimivad ja sama
      eesmärgi saavutamiseks vajalikud teenused.

3.  Iga viidet, mida hankija on teinud kindlale ostuallikale,
      protsessile, kaubamärgile, patendile, tüübile, päritolule,
      tootmisviisile ja RHS § 88 lg-s 2 nimetatud alustele, palume
      lugeda täiendatuks märkega „või sellega samaväärne“. Samaväärsus
      tähendab samu kasutusomadusi ja funktsionaalsusi. Samaväärsuse
      korral tuleb pakkujal pakkumuses esitada seda tõendavad
      dokumendid.

4.  RHS § 85 lg 6 kohane põhjendus olelusringi kulude arvestamata
      jätmise kohta: lepingu esemeks ei ole uue infosüsteemi arendus,
      vaid tegemist on hankijal juba olemas ja kasutuses oleva
      infosüsteemiga ning sellele vajaminevate (täiendavate) arendus- ja
      hooldustöödega. Vajalikud arendus-ja hoolduskulud on hankija
      arvestanud raamlepingu eseme töötunni hinna sisse. 

5.  Pakkumuse esitamine ei eelda raamlepingu täitmise kohaga tutvumist
      või RHADi selgitavate dokumentide kohapeal kontrollimist.

6.  Hankija võib kontrollida pakkumuste vastavust RHADis esitatud
      tingimustele ning hinnata vastavaks tunnistatud pakkumusi RHSis
      sätestatud korras enne pakkujate suhtes kõrvaldamise aluste
      puudumise ja kvalifikatsiooni kontrollimist. Sellisel juhul tagab
      hankija, et raamlepingut ei sõlmita sellise pakkujaga, kes oleks
      tulnud RHS § 95 lg 1 alusel hankemenetlusest kõrvaldada või kes ei
      vasta hankija kehtestatud kvalifitseerimise tingimustele vastavalt
      RHS § 52 lg-le 3.

7.  Eestikeelse ja võõrkeelse dokumendi/teabe vastuolu korral lähtutakse
      eestikeelsest dokumendist/teabest.

8.  Alternatiivsete lahenduste esitamine ei ole lubatud.

9.  Kogu riigihankega seotud teabevahetus hankija ja ettevõtja vahel
      toimub elektrooniliselt RHRi vahendusel RHSis sätestatud alustel.

10. Riigihankes saavad osaleda ainult pakkujad või taotlejad, kelle elu-
      või asukoht on RHS § 3 p-s 2 nimetatud riigis (Eesti, mõni muu
      Euroopa Liidu liikmesriik, muu Euroopa Majanduspiirkonna
      lepinguriik või Maailma Kaubandusorganisatsiooni
      riigihankelepinguga ühinenud riik).

11. Pakkuja, kelle suhtes esineb vähemalt üks RHSi § 95 lg 1 punktides
      1–3 ja 5 ning lg 4 punktides 2–11 nimetatud alustest, võib esitada
      koos pakkumusega tõendid selle kohta, et ta on võtnud meetmeid oma
      usaldusväärsuse taastamiseks.

12. Juhul, kui riigihanke alusdokumentides kasutatavad mõisted on
      avamata, tuleb lähtuda Eesti Keele Instituudi Sõnaveebist
      (https://sonaveeb.ee/).

13. Kui huvitatud isik ei ole esitanud hankemenetluse käigus küsimusi
      riigihanke alusdokumentides avastatud vastuolude, ebaselguste või
      puuduste kohta, on hankijal õigus lepingu sõlmimise ja täitmise
      käigus üleskerkinud vaidluste korral valida hankijale sobivam
      riigihanke alusdokumentide tõlgendus.

Pakkumuse vormistamine

14. Kõik RHADis nõutud dokumendid tuleb esitada elektrooniliselt RHRi
      kaudu aadressil https://riigihanked.riik.ee.

15. Pakkumus vormistatakse eesti keeles. Muus keeles esitatud
      dokumentidele peab olema lisatud eestikeelne tõlge.

16. Pakkuja võtab enda kanda pakkumuse õigeaegse esitamise kogu riski.
      Kõik pakkumuse ettevalmistamise ja esitamisega seotud kulud katab
      pakkuja.

17. Ühispakkujad peavad nimetama riigihankega ning raamlepingu sõlmimise
      ja täitmisega seotud toimingute tegemiseks endi seast volitatud
      esindaja. Ühispakkujate volitatud esindajale antud volitus peab
      kehtima kuni hankelepingu täitmiseni.

18. Pakkumus on konfidentsiaalne kuni nimetatud pakkumuse edukaks
      tunnistamise otsuse tegemiseni.

Pakkumuse maksumus

19. Pakkuja esitab pakkumuse maksumuse RHRis „hindamiskriteeriumid ja
      hinnatavad näitajad“ lehel.

20. Pakkumuse maksumuses kajastatud summad on hankijale lõplikud, sh
      sisaldavad tasusid või muid makse, v.a käibemaksu, mis
      kajastatakse eraldi ning selles toodud summadele ei lisandu
      täiendavaid väljamakseid ega kulutusi.

Pakkumuste vastavus, tagasilükkamine ja hankemenetluse kehtetuks tunnistamine

21. Hankijal on õigus lükata pakkumus tagasi, kui see ei vasta RHADis
    esitatud tingimustele, kui pakkuja ei esita tähtajaks hankija nõutud
    selgitusi või pakkuja selgituste põhjal ei ole võimalik üheselt
    hinnata pakkumuse vastavust RHADis esitatud tingimustele.

22. Lisaks RHSi §116 lg 1 p 1 toodud juhtudel on hankijal õigus tagasi
    lükata kõik pakkumused, kui:

    1.  hankija tegevuseesmärkides ja prioriteetides toimub muudatus,
          mis välistavad või muudavad ebaotstarbekaks hanke
          lõpuleviimise hanke alusdokumentides sätestatud korras.

23. Hankija jätab endale õiguse tunnistada hankemenetlus kehtetuks, kui:

    1.  hankija juhtimisorgan teeb otsuse, millest tulenevalt riigihanke
          korraldamine osutub võimatuks;

    2.  toimub muudatus hankija tegevuseesmärkides ja prioriteetides;

    3.  hanke toimumise ajal on hankijale saanud teatavaks asjaolud, mis
          välistavad või muudavad ebaotstarbekaks hankemenetluse
          lõpuleviimise RHADis sätestatud korras;

    4.  hindamiskriteeriumi „Proovitöö” alusel enim punkte saanud
          pakkumusele on antud vähem kui 35 punkti;

    5.  vastavaks tunnistatakse üks pakkumus.

Pakkumuste hindamine

24. Hankija hindab vastavaks tunnistatud pakkumusi vastavalt RHAD lisas
      2 nimetatud pakkumuste hindamise kriteeriumitele.

25. Hankija sõlmib raamlepingu majanduslikult soodsaima pakkumuse
      alusel, võttes arvesse parimat võimalikku hinna ja kvaliteedi
      suhet.

26. Kui riigihankes on vastavaks tunnistatud ainult üks pakkumus, siis
      on hankijal õigus pakkumusele omistada automaatselt maksimaalsed
      väärtuspunktid ning pakkumuse sisulist hindamist ei toimu.  

27. Pakkumuste hindamiskriteeriumid, nende suhteline osakaal ja
      hindamismetoodika on sätestatud RHAD lisas 2 ja riigihangete
      registris.

[A blue and pink circle Description automatically generated]
