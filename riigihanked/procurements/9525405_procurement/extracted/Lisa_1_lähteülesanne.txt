Lisa 1 – lähteülesanne
Riigihanke nimetus: Tehnopoli kodulehe arendus- ja hooldustööd
Riigihanke viitenumber: 302422
1. Taustainfo
1.1. Sihtasutus Tallinna Teaduspark Tehnopoli (edaspidi nimetatud “hankija” või „Tehnopol“) eesmärk
on toetada maailmamuutvat tehnoloogiaettevõtlust ja innovatsiooni. Tehnoloogiaettevõtluse
tõmbekeskusena pakume nii kaasaegseid äripindasid kui tipptasemel nõustamist ettevõtete
tekkeks, äri edendamiseks (kasv, tootearendus, ärimudeli uuendamine, innovatsiooniaudit,
kontaktvõrgustik jpm) ja eksportturgudele sisenemiseks.
1.2. Tehnopol loob väärtust ühendades iduettevõtted korporatsioonidega, era- ja avaliku sektori
teadlastega. Tehnopoli fookusvaldkondadeks on digitehnoloogia, tervisetehnoloogia, tehisintellekt,
süvatehnoloogia ja kaksikkasutus-kaitsetehnoloogiad.
1.3. Iga viidet, mille hankija teeb riigihanke alusdokumentides mõnele RHS-i § 88 lõikes 2 nimetatud
alusele (standardile, tehnilisele tunnustusele, tehnilisele kontrollisüsteemile vms), tuleb lugeda
selliselt, et see on täiendatud märkega „või sellega samaväärne“. Iga viidet, mille hankija teeb
riigihanke alusdokumentides ostuallikale, protsessile, kaubamärgile, patendile, tüübile, päritolule,
tootmisviisile, märgisele või vastavushindamisasutuse väljastatud katsearuandele või tõendile,
tuleb lugeda selliselt, et see on täiendatud märkega „või sellega samaväärne“ (RHS § 88 lg-d 5-6,
§ 89 lg 2, 114 lg-d 5-7).
2. Sihtrühm
2.1. Tehnopoli sihtrühm:
2.1.1. Tehnopoli kliendiks on erinevas kasvufaasis tehnoloogiaettevõte, kes vajab tuge tekkel,
kasvul, arengul, äriarendusel ja/ekspordil.
2.1.2. Samuti on meie kliendiks suurasutus ja -ettevõte, kes on huvitatud koostööst idu- või
kasvufaasis tehnoloogiaettevõttega, käivitamaks uut äriliini, täiustamaks olemasolevat
toodet ja/või toetamaks innovatsiooni rakendamist.
2.1.3. Oluliseks kliendiks on ka kinnisvara rendiklient (75% juhtudest tehnoloogiaettevõtja või siis
neile tugiteenust pakkuv ettevõte), kes on enamasti väike ja keskmise suurusega ning
vajab paindlikke lepingutingimusi.
2.1.4. Klientide hulka kuuluvad ka erinevad ettevõtted, kes rendivad kodulehe kaudu
seminariruume.
2.2. Kodulehe peamised külastajad
2.2.1. Iduettevõtete asutajad, kes kas soovivad liituda Tehnopoli mõne aktiivse
kasvuprogrammiga, otsivad kontakte ja mentoreid.
2.2.2. Ettevõtjad, kes on juba liitunud Tehnopoli kogukonnaga, osalevad mõnes programmis, on
programmi lõpetanud ja otsivad lisavõimalusi.
2.2.3. Tehnopoli fooksuvaldkonnas tegutsev kasvufaasis tehnoloogia ettevõtja, kas juba kuulub
kliendiportfelli või alles kaalub Tehnopoliga liitumist. Esimesel juhul otsib ennekõike
valdkondlikke uudiseid ja ürituse infot ning teisel juhul soovib aru saada, mis kasu oleks
kasvuettevõtetele suunatud ärinõustamisteenusest.
2.2.4. Programmile sisu andvad mentorid ja väärtust loovad investorid.
2.2.5. Eri koostööpartnerid, institutsioonid, suurkorporatsioonide juurde loodud kiirendid ja
arenduskeskused jms tugiorganisatsioonid, nii nende töötajad kui ka liikmed.
2.2.6. Tehnoloogiaettevõtjad, kes otsivad ruume kus asuda oma kontoriga, seada sisse
eriotstarbeline ruum (labor, lahenduse füüsilise ehitamise ruum jms).
2.2.7. Ettevõtted, kes soovivad rentida koolituste, seminaride ja töötubade korraldamiseks
seminariruume.

Sihtasutus Tallinna Teaduspark Tehnopol | Mäealuse 2/4, 12618 Tallinn, Estonia | +372 5680 0200 | info@tehnopol.ee | www.tehnopol.ee
Reg no 90008258 | VAT no EE100855346 | Coop Bank IBAN EE204204278633163508 | SWIFT/BIC EEUHEE2X

3. Hanke eesmärk ja tähtaeg
3.1. Eesmärk on leida partner, kes sõlmitud raamlepingu alusel:
3.1.1. loob tähtaegselt Tehnopoli uue, kaasaegse, funktsionaalse ja kasutajate jaoks mugava
veebilehe;
3.1.2. kiirelt, professionaalselt ja optimaalse ressursikuluga hooldab, uuendab ja vajadusel
arendab täiendavalt Tehnopoli veebilehte 36 kuu jooksul alates lepingu sõlmimisest.
3.2. Riigihankes pakub pakkuja uue veebilehe arendamise kogumaksumuse, millega pakkuja peab
tagama nõutud tingimustele vastava veebilehe arenduse ja tähtaegse üleandmise hankijale.
Pakkuja kohustub Tehnopoli uue veebilehe valmis arendama ja üle andma hiljemalt 5 kuu
jooksul alates raamlepingu sõlmimisest.
3.3. Hooldustööde ja täiendavate arendustööde eest tasutakse pakkuja poolt pakutud tunnihinna
alusel, mis fikseeritakse 36 kuuliseks perioodiks. Hoolduse tasu on pakkujal õigus hakata
rakendama alates garantiiperioodi lõppemisest ja garantiiperioodi aegne hooldusteenus kuulub
punktis 3.2. sätestatud veebilehe arendustööde maksumuse sisse. Hooldustööde teostamiseks
esitab hankija vastavasisulise tellimuse.
3.4. Loodav uus koduleht on kaasaegne kommunikatsioonikanal, mis tutvustab Tehnopoli ja selle
teenuseid, fookusvaldkondi, võimaldab tutvuda konkursside ja programmidega ning neisse
kandideerida, liituda kogukonnaga, rentida kontoripinda, broneerida ruume sündmuste
korraldamiseks, olla kursis Tehnopoli tegevusvaldkonda puudutavate uudistega ning panna end
kirja üritustele.
4. Veebilehe arendustöödega seonduvad ülesanded:
4.1. Liita üheks veebileheks tehnopol.ee, startupincubator.ee, innovatsiooniliidrid.tehnopol.ee,
innovatsioonifond.tehnopol.ee, ai.tehnopol.ee; scale-able.tehnopol.ee, digilung.tehnopol.ee
(viimased kaks tuleb integreerida uue loodava lehe külge);
4.2. Lähtuda lisas 2 sätestatud mittefunktsionaalsetest nõuetest arendustööde teostamisel;
4.3. Pakkuja peab koostama olemasoleva veebilehe analüüsi, et saada ülevaade veebilehe
hetkeseisust ja kvaliteedist ning selgitada välja hästi toimivad osad, mida on otstarbekas uuele
veebilehele üle tuua.
4.4. Tehnopoli uus veebileht on eesti ja inglise keeles;
4.5. Uus veebileht luuakse soovituslikult Wordpress platvormile, kuid seda ei seata kohustuseks.
Veebileht võib olla loodud ka mõnele muule kaasaegsele platvormile, mida on mugav kasutada,
mis on turvaline, ja mida on järgmise 10 aasta jooksul kõige lihtsam ja soodsam üleval hoida,
uuendada ja värskendada. Oluline on jälgida, et loodav veebileht toetaks kõiki Tehnopoli
kasutajagruppe ja nende peamisi vajadusi.
4.6. Arendada veebileht, mis on kasutajakeskne ning mida on loogiline ja lihtne kasutada.
4.7. Hankija poolt määratud vanadelt veebilehtedelt oleva sisu osaline üle toomine.
4.8. Uue veebilehe osana peab olema võimalik luua lihtsalt projektide alamlehti (sisu mõttes scaleable.tehnopol.ee ja digilung.tehnopol.ee), kuhu on võimalik lisada projekti visuaalid ja ehitada
projekti vajadustest lähtuv struktuuripuu ja kandideerimisvõimalus projektis osalemiseks.
Veebilehtedelt peab olema võimalik taandada Tehnopoli identiteet ning rakendada projekti
põhivisuaal ja lisada Tehnopoli logo kõrvale ka partnerite logod. Lehel peavad töötama kõik teistel
Tehnopoli veebilehtedel töötavad funktsionaalsused.
4.9. Lähtuda Tehnopoli CVI põhimõtetest (v.a. punktis 4.8 projektilehe puhul);
4.10. Fookusvaldkondade alamlehtedel peab olema programmidega liitumise vorm ja eeltäitmist
võimaldav kogukonnaga liitumise sooviavaldus (peab olema laialdaselt kasutatavate vormide
tarkavaraga (Google forms, Typeform, F6S, Survey Monkey) liidestatud, Tehnopoli töötaja poolt
muudetav ja automaatselt saatma liitumissoovi edastanud inimesele vastuse ning edastama liituja
info Tehnopoli kontaktisikule ja andmed peavad olema kasutatavad üle API liidese. Lisaks peab
olema võimalik nupu taha lisada mistahes programmide liitumisvormid (nt EL rahastusel projektide
puhul tuleb kasutada porgrammi värbamiseks nt F6S vms platvorme). Fookusvaldkondade lehti

Sihtasutus Tallinna Teaduspark Tehnopol | Mäealuse 2/4, 12618 Tallinn, Estonia | +372 5680 0200 | info@tehnopol.ee | www.tehnopol.ee
Reg no 90008258 | VAT no EE100855346 | Coop Bank IBAN EE204204278633163508 | SWIFT/BIC EEUHEE2X

peab olema võimalik luua ja muuta, kuna need võivad ajas muutuda ning peavad vastama
Tehnopoli kehtivale strateegiale.
4.11. Kodulehel peab olema võimalik kogukonna liikmetel ja erinevate programmidega liitunud
ettevõtetel sisse logida ja parooliga kaitstud osas suhelda ja infot vahetada, tutvuda mentorite
andmebaasiga.
4.12. Kodulehel peab olema võimalik broneerida Tehnopoli ruume ja täita sooviavaldus kontoripinna
rentimiseks.
4.13. Sündmuste korraldamiseks ruumide broneerimisel tuleb tagada erinevates kalendrites
andmete sünkroniseerimine samal ajal, et vältida ülebroneerimisi ja ruumi broneerijal peab olema
võimalus kohe sooritada maksetehing (praegu kasutusel olev lahendus töötab vaid veebist tehtud
broneeringute suunal, võib muuta mugavamaks, aga funktsionaalsusi vähemaks võtta ei tohi).
4.14. Luua võimalus üksikpiltide ja videote ning graafikaga muuta lehte nii dünaamilisemaks kui ka
atraktiivsemaks; võimalus esitada numbrilist infot animeeritud kujul;
4.15. Veebilehele tuleb luua võimalus lisada ürituste kohta fotogaleriisid. Üleslaaditud fotogalerii
peab kuvama automaatselt mõlema keele versioonis valitud alamlehtedel. Fotogaleriide
haldamiseks võib kasutada Flickrit või muud kaasaegset ja laialt levinud pilvepõhist pildihalduse
keskkonda, mis võimaldab galeriide kuvamist üle liidese (mitte manustamise teel).
4.16. Tehnopoli koduleht tuleb liidestada Fienta platvormiga, mis peab olema vajadusel ajas
muudetav, et kuvada seal avaldatud sündmusi. Peab olema võimalik määrata, milliseid üritusi
kuvatakse Tehnopoli lehel ja milliseid mitte. Ürituste info kuvamine peab olema võimalik ka
fookusvaldkondade alamlehtedel.
4.17. Teha parooliga kaitstud alajaotus, kus on Tehnopoli klientidele, erinevate programmidega
liitunutele, partneritele ja mentoritele võimalik edastada vaid neile mõeldud personaliseeritud sisu
(dokumendid, videod, pildid, infovahetustahvel, info liidestatud andmebaasidest (Airtable, Scoro)).
Lahendus võimaldab ka täita personaliseeritud eeltäidetud vorme (nt kontaktandmete muutus,
mentorkohtumise soov jms), mis loeb ja kirjutab infot liidestatud andmebaasidesse (Airtable,
Scoro);
4.18. Teha kodulehe lahendus, mis on optimeeritud kõigile seadmetele (nii arvuti, mobiil kui ka
tahvelarvuti);
4.19. Luua võimalus edastada Tehnopoli jaoks olulisi (reklaam)sõnumeid (sh uudised), nii avalehel
kui sisulehtedel (eri teemade omavaheline sidumine e-poe loogika sarnaselt „Vaata ka“). Lahendus
peab võimaldama sisestada nii staatilist kui liikuvat (nt video) pilti (nt karussellina).
4.20. Luua turundusliku väljundiga koht, kus Tehnopolis reklaami kuvada soovivad ettevõtted saavad
oma pakkumisi kuvada;
4.21. Hankija vajadustest lähtuvalt uute rakenduste ja lisafunktsionaalsuste kasutamine, et tagada
veebilehe mugavus, ligipääsetavus ja kättesaadavus.
4.22. Esitada ettepanekud uue kodulehe muudatusteks, mis toetuvad tänaste kodulehtede (loetelu
4.1.) analüüsile;
4.23. Veebilehe seadistamine vastavalt hankija vajadustele või hankija juhendamine seadistuste
tegemisel ja veebilehe kasutamisel.
4.24. Kasutusmugavuse ja ligipääsetavuse järjepidev analüüs, olemasolevatele disainilahendustele
parendamisettepanekute esitamine ja kokkuleppel hankijaga nende elluviimine.
4.25. Vastavalt hankija vajadusele veebilehe alamlehekülgede disaini kohandamine.
4.26. Isikuandmete töötlemise tagamine vastavalt isikuandmete kaitse üldmäärusele ja
isikuandmete kaitse seadusele.
4.27. Kõikide veebilehe ja sellega seonduvate arenduste, seadistuste ja muude muudatuste
testimine ja nende testimiste dokumenteerimine, v.a turvatestimine, mille tellib hankija ise omal
kulul kolmandalt osapoolelt.
4.28. Vajadusel hankija nõustamine ja abistamine serveri administreerimisel.
4.29. Kõikide veebilehe osade kohta sisuhalduse kasutusjuhendi koostamine ja hankijale
kättesaadavaks tegemine (täpsem vajadus lepitakse kokku töövõtjaga).
4.30. Pakkuda loodud veebilehele garantiiaega (12 kuud), mille jooksul likvideeritakse veebilehel
ilmnenud vead tasuta. Vigade likvideerimise tähtajad on sätestatud lepingu projektis (lisa 3).
Garantiiperioodiks peab hankija uue veebilehe arendamise maksumusest garantiitööde tagatisena
kinni 5% ja see makstakse välja peale garantiiperioodi lõppemist pakkuja poolt garantiitööde
nõuetekohase teostamise järgselt.
4.31. Arendustööde muudatuste planeerimine, sh vigade ja probleemide haldus.

Sihtasutus Tallinna Teaduspark Tehnopol | Mäealuse 2/4, 12618 Tallinn, Estonia | +372 5680 0200 | info@tehnopol.ee | www.tehnopol.ee
Reg no 90008258 | VAT no EE100855346 | Coop Bank IBAN EE204204278633163508 | SWIFT/BIC EEUHEE2X

4.32. Sisu ehitada üles SEO põhimõtteid ja otsinguid teostavaid AI keelemudeleid silmas pidades
(ootame töövõtjalt sellekohaseid soovitusi);
4.33. Uus loodav koduleht peab olema integreeritud Google Analyticsiga (GA4). Kõik vajalikud
seadistused (sh konto loomine või olemasolevaga liidestamine, mõõtmistunnuste seadistamine,
külastajate statistika kogumise ja aruandluse toimimise tagamine) teeb töövõtja. Töövõtja tagab,
et Google Analyticsi seadistused vastavad parimale tavale ja on hankija jaoks hiljem
administreeritavad.
4.34. Teenusepakkuja seadistab kõik veebianalüütika ja reklaamijälgimise jaoks vajalikud pikslid (sh
Meta Pixel, Google Tag, LinkedIn Insight jt) ning tagab nende korrektse toimimise ja kooskõla
andmekaitsenõuetega.
4.35. Hankija juhendamine Google Tag Manageri, Google Analyticsi esialgsel seadistamisel
(kasutajateekonna jälgimiseks, nt nuppude ja linkide jälgimiseks).
4.36. Pakkujapoolse projektijuhi ning vajadusel ka teiste meeskonna liikmete osalemine hankija
veebiarendust käsitlevatel töökoosolekutel vastavalt vajadusele.
4.37. Lepingu perioodil veebi sisuhaldusplatvormi ja kasutatud lisaprogrammide kaasaegsena,
ajakohasena ja turvalisena hoidmine.
4.38. Enne veebilehe üleandmist hankijale, kohustub pakkuja korraldama koolituse hankija
veebilehte haldavatele töötajatele. Koolitusel peab käsitlema kõiki veebilehe administreerimiseks
vajaminevaid teemasid.
4.39. Hankijal on õigus täpsustada veebilehe arendusvajadusi lepingu kehtivuse perioodil, sh
asendada ülesandeid teiste lepingu esemega seotud ülesannetega, kui ei muutu tööde
kogumaksumus.
4.40. Täpsed tegevuskavad lepitakse hankija ja pakkuja poolt kokku lepingu täitmisel.
5. Teenuse kontseptsioon
5.1. Teenuse kontseptsioon tuleb pakkujal esitada pakkumuse koosseisus ja kuulub hindamisele
Teenuse kontseptsioon peab olema kooskõlas riigihankes esitatud nõuetega ja:
5.1.1. kirjeldama, kuidas arendatav koduleht vastab hanke alusdokumentides kirjeldatud
eesmärkidele;
5.1.2. sisaldama üldist veebilehe arhitektuuri kirjeldust ja skeemi, sh komponente, kasutatavat
tehnoloogiat ja liidestusi;
5.1.3. visualiseerima loodavat veebilehte moodboardi või veebilehtede näidetega koos vastavate
selgitustega;
5.1.4. sisaldama veebilehe põhi- ja tugifunktsionaalsuste kirjeldusi;
5.1.5. sisaldama mittefunktsionaalsete nõuete täitmise kirjeldust;
5.1.6. sisaldama realistlikku ja riske arvestavat projektiplaani koos ajakavaga, sh on arvestatud
punktis 5.2. projektiplaani sisule esitatud nõuetega;
5.1.7. kirjeldama veebilehe haldamise jätkusuutlikkust ja kuidas tagatakse, et hankijale ei
põhjustata põhjendamatuid kulutusi veebilehe kasutamisel ja edasi arendamisel.
5.2. Nõuded projektiplaanile:
5.2.1. projektiplaanis on eesmärkide ja oodatavate tulemuste saavutamiseks vajalikud
tegevused ja ülesanded jaotatud tegevusetappideks, toodud nende ajaline kestus,
määratud tegevusetapi tegijad, tegevusetapi alustamise eeldused ja tulemid, sh toodud
välja etappide omavaheline sõltuvus;
5.2.2. projektiplaanis on välja toodud olulised verstapostid,
5.2.3. projektiplaani koostamisel on arvestatud riskide ilmnemisega ja on sisse viidud
riskijuhtimise tegevused.

Sihtasutus Tallinna Teaduspark Tehnopol | Mäealuse 2/4, 12618 Tallinn, Estonia | +372 5680 0200 | info@tehnopol.ee | www.tehnopol.ee
Reg no 90008258 | VAT no EE100855346 | Coop Bank IBAN EE204204278633163508 | SWIFT/BIC EEUHEE2X

Sihtasutus Tallinna Teaduspark Tehnopol | Mäealuse 2/4, 12618 Tallinn, Estonia | +372 5680 0200 | info@tehnopol.ee | www.tehnopol.ee
Reg no 90008258 | VAT no EE100855346 | Coop Bank IBAN EE204204278633163508 | SWIFT/BIC EEUHEE2X

