Lisa 3 – lepingu projekt
RAAMLEPING nr _____
________________ (edaspidi tellija), registrikood ___________, aadress __________, keda esindab
___________ _____________ ja
________________, (edaspidi täitja), registrikood______, aadress______, keda esindab ___________
_____________,
edaspidi koos või eraldi nimetatud ka pool või pooled, sõlmisid raamlepingu (edaspidi leping)
alljärgnevas:
1.

Lepingu eesmärk ja ese
1.1.
Tellija korraldatud riigihanke „_____________“ (riigihanke viitenumber _______) alusel
sõlmitud lepingu eesmärk on uue veebilehe loomine tellijale ja hooldusteenuse ning
lisaarenduste teostamine (edaspidi tööd).
1.2.
Tööde loetelu ja tööde teostamise tingimused on sätestatud riigihanke alusdokumentides.
1.3.
Riigihanke alusdokumentides kirjeldatud uue veebilehe arendustööde teostamine antud
lepingu raames on täitja kohustus ja vastavad tööd antakse tellijale üle hiljemalt 5 kuu
jooksul alates lepingu allkirjastamisest.
1.4.
Leping kehtib hooldusteenuse ja lisaarenduste puhul 36 kuud alates lepingu sõlmimisest.
Hooldusteenuse tasu on täitjal õigus rakendada alles peale valmis arendatud veebilehe
garantiiperioodi lõppemist ning garantiiperioodil vajaminevad hooldustööd teostatakse ja
vead likvideeritakse punktis 6.1. sätestatud maksumuse raames.
1.5.
Tellijal on õigus vastavalt tekkivale vajadusele tellida punktis 1.4. sätestatud
hooldusteenust ja lisaarendusi, aga vastav kohustus puudub.

2.

Üldtingimused
2.1.
Lepingu juurde kuuluvateks lahutamatuteks osadeks loetakse kõik lisad ja riigihanke
alusdokumendid ning täitja riigihankes esitatud pakkumus ja pooltevahelised kirjalikud
teated, mida lepingu lisadena eraldi ei allkirjastata.
2.2.
Tööde teostamisel lähtutakse lepingu ja selle juurde kuuluvate lahutamatute osade
tingimustest.
2.3.
Pooled teevad lepingu täitmiseks ja lepingu eesmärkide saavutamiseks koostööd. Pooled
kohustuvad tegema kõik vajalikud pingutused, et täita leping õigeaegselt ja vastavalt
kokkulepetele.
2.4.
Täitja kohustub teostama tööd kvaliteetselt ning vastavalt valdkonna headele tavadele ja
praktikale. Tellija eeldab, et täitja on valdkonna professionaal, kes saab aru ning võtab
teadlikult enda kanda lepingu nõuete täidetavuse ja tulemuse saavutatavuse riski. Sellest
tulenevalt laieneb täitjale ka selliste tööde tegemise kohustus, mida ei ole lepingus kokku
lepitud, kuid mis oma olemusest lähtuvalt kuuluvad lepinguga seotud tööde hulka, et
saavutada tellija seatud eesmärk. Nimetatud tööde tegemine ei kuulu eraldi tasustamisele
ning täitja teostab kirjeldatud tööd lepingu täitmise raames.
2.5.
Täitjal ei ole õigust lepingut või sellest tulenevaid kohustusi üle anda kolmandatele
isikutele, välja arvatud riigihangete seaduses ette nähtud alustel. Kolmas isik on mistahes
füüsiline või juriidiline isik, kes ei ole selle lepingu pooleks.
2.6.
Kui tööde teostamisel tekivad täitja ja tellija vahel erimeelsused, lähtutakse lepingu
eesmärkidest tellija seisukohast.
2.7.
Poolel on õigus teha teisele poolele ettepanekuid lepingu täitmise kvaliteedi tõstmiseks.
Kui pool on esitanud teisele poolele lepingu täitmisega seotud küsimuses päringu, on pool

2.8.

2.9.
2.10.

3.

kohustatud sellele sisuliselt reageerima (asjakohast tagasisidet andma) võimalikult kiiresti,
kuid hiljemalt 3 tööpäeva jooksul, v.a juhul kui pöördumine nõuab täiendavat analüüsi või
info süstematiseerimist (mille vajadusest annab pool teisele poolele teada kirjalikku
taasesitamist võimaldavas vormis esimesel võimalusel peale päringu saamist).
Pooltel on kohustus osa võtta töökoosolekutest tööde käigus tekkinud probleemide
lahendamiseks ja infovahetuseks. Töökoosolekutel osalemist tellija eraldiseisvalt ei
tasusta.
Tööde teostamise, lepingu sõlmimise, töökoosolekute jm suhtluse ning tööde
dokumenteerimise keel on eesti keel.
Pooled võivad kokkuleppel kaasata tööde kvaliteedi või tööde vastuvõtmise hindamiseks
mõlema poole poolt aktsepteeritud sõltumatu eksperdi või audiitori. Kui tellija hinnang
tööde kvaliteedile või tööde vastuvõtmisele osutub ekspertiisi tulemusel põhjendamatuks,
hüvitab tellija ekspertiisikulud. Kui ekspertiis kinnitab tellija hinnangut kvaliteedile või tööde
vastuvõtmisele, jäävad ekspertiisikulud täitja kanda.

Poolte õigused ja kohustused
3.1.
Täitja kohustub:
3.1.1.
teostama tööd lepingus kokkulepitud tingimustel ja ulatuses, sh tagama tööde
õigeaegse alustamise, teostamise, valmimise ja tellijale üleandmise;
3.1.2.
tagama lepingu täitmiseks vajalike ressursside olemasolu, sh tagama tööde
teostajate kõrge professionaalse taseme ning vajaliku tehnoloogia ja metoodikate
väga hea tundmise ning tehtud tööde dokumenteerimise vastavalt tellija
suunistele, samuti omama tööde teostamiseks sobivaid keskkondi, koos kõige
sinna juurde kuuluvaga, sh kasutatava tarkvara litsentsid, või kasutama tellija
olemasolevaid jagatud keskkondi;
3.1.3.
tegema koostööd kolmandate osapooltega pidades silmas tellija vajadusi (nt
äritellijaga, teiste tellija arenduspartneritega jne);
3.1.4.
teavitama viivitamatult tellijat tööde teostamist takistavatest asjaoludest, mis
segavad tellimuses toodud tööde teostamist ja tähtaegadest kinnipidamist või
püstitatud eesmärgi saavutamist;
3.1.5.
andma selgitusi ja konsultatsioone teostatud tööde kohta;
3.1.6.
juhinduma tellija suunistest lepingu eesmärkide saavutamisel, pöördudes selleks
vajadusel tellija poole;
3.1.7.
töö käigus tuvastatud vastuolu korral teavitab täitja vastuolu esinemisest tellijat
viivitamatult;
3.1.8.
tagama omapoolse abi kuni veaolukorra kõrvaldamiseni vastavalt riigihanke
alusdokumentides ja lepingus toodud tingimustele;
3.1.9.
osutama tellijale teostatud töö osas tuge, sh pakkuma veebilehe hooldusteenust
lepingu lõppkuupäevani;
3.1.10.
täitma kõiki tellija juures kehtivaid ja õigusaktidest tulenevaid andmekaitsealaseid
ja andmete turvalisust puudutavaid eeskirju, kui need on täitjale teatavaks tehtud;
3.1.11.
teostama tööd kuni kokku lepitud tulemi üleandmise ja vastuvõtmiseni;
3.1.12.
veebilehe arendustööd üle andma tööde üleandmise-vastuvõtmise aktiga
(edaspidi akt);
3.1.13.
teavitama kirjalikku taasesitamist võimaldavas vormis oma mistahes huvist, mis
võib põhjustada lepingu täitmisel huvide konflikti tekkimist.
3.2.
Täitjal on õigus:
3.2.1.
saada tööde nõuetekohase teostamise eest kokkulepitud ulatuses ja korras tasu;
3.2.2.
kasutada tööde teostamisel alltöövõtjaid, kooskõlastades alltöövõtjate kasutamise
eelnevalt tellijaga. Alltöövõtjate tegevuse ja tegevusetuse eest vastutab tellija ees
täitja.
3.3.
Tellija kohustub:

3.3.1.

3.4.

tasuma täitjale vastu võetud tööde teostamise eest kokkulepitud ulatuses ja
korras;
3.3.2.
tagama täitjale ligipääsu (sh kaugjuurdepääsu) tööde teostamiseks olulistele tellija
hallatavatele keskkondadele, tagama nende olemasolu ja toimimise;
3.3.3.
võtma aktiga vastu täitja poolt üle antud puudusteta tööd mõistliku aja jooksul või
vastavalt lepingus kokku lepitud tähtajale;
3.3.4.
teavitama täitjat üle antud töödes esinevatest puudustest ja andma puuduste
kõrvaldamiseks mõistliku täiendava tähtaja, kui tähtaeg ei tulene muudest
kokkulepetest.
Tellijal on õigus:
3.4.1.
kontrollida jooksvalt tööde teostamise täitmist ja anda täitjale selleks suuniseid või
nõuda täitjalt sellekohast informatsiooni;
3.4.2.
keelduda osaliselt või täielikult tasu maksmisest, kui täitja ei teostanud
nõuetekohaseid töid kokku lepitud tähtajaks ja täitja poolne rikkumine ei ole
objektiivselt põhjendatud (nt on tegemist objektiivse põhjendusega, kui tööde
teostamine on viibinud tellija või kolmanda osapoole tegevuse tõttu);
3.4.3.
kaasata tööde teostamiseks tellija poolel kolmandaid osapooli. Kolmanda
osapoole kaasamine tellija poolt ei ole käsitletav lepingu muutmisena riigihangete
seaduse mõttes.

4.

Tööde teostamise, üleandmise ja vastuvõtmise kord
4.1.
Tööde teostamine toimub vastavalt riigihanke alusdokumentidele, lepingule ning muudele
tingimustele, milles pooled lepingu täitmise käigus kokku lepivad.
4.2.
Lisaarenduste ja hooldustööde tellimine toimub vastavalt vajadustele ning tööde
teostamise vajaduse kinnitab tellija kirjalikku taasesitamist võimaldavas vormis.
4.3.
Tööde teostamise käik dokumenteeritakse.
4.4.
Täitja annab tööd üle koos allkirjastatud aktiga lepingu käigus kokkulepitud tähtaegadel ja
tingimustel.
Koos
töödega
antakse
üle
nõuetekohane
dokumentatsioon,
intellektuaalomandi õigused ja muu lepingus kokkulepitu.
4.5.
Üleantavad tööd tuleb täitja poolt enne tellijale üle andmist testida, koostada testiraportid
ja testilood ning need tellijale üle anda. Veebilehe arendustöö üleandmise eelduseks on
ka täitja poolt tellija töötajatele kasutajakoolituse läbiviimine.
4.6.
Tellija hindab üle antud arendustööde kvaliteeti kuni 4 nädala jooksul. Kui tellijal ei esine
teostatud tööde osas pretensioone, võtab tellija tööd akti omapoolse allkirjastamisega
vastu.
4.7.
Juhul, kui tellija esitab vastuväited töödele, peab täitja tööde kvaliteeti parandama tellija
poolt määratud mõistliku tähtaja jooksul. Kui täitja ei ole tellija antud tähtaja jooksul
kõrvaldanud avastatud vigu, võib tellija tööd ise parandada või lasta seda teha kolmandatel
isikutel ja nõuda täitjalt selleks tehtud kulutuste hüvitamist.
4.8.
Alates kolmandast korduvast tööde ülevaatamisest võib tellija kordusülevaatamisega
seotud kulutused (tellija kulutatud tööaeg ja/ või tellija testimispartnerite poolt esitatud
arvete alusel) täitjalt välja nõuda või tasaarvestada.

5.

Lepingu hind
5.1.
Tellija tasub täitjale riigihanke alusdokumentides sätestatud uue veebilehe arendustöö
vastuvõtmise järgselt kokku________ eurot, millele lisandub käibemaks õigusaktides
sätestatud korras järgmiselt:
5.1.1.
Tööde I etapp – 30% punktis 5.1 sätestatud maksumusest akti alusel peale
visuaali, arhitektuuri ja põhifunktsionaalsuste prototüübi loomist;
5.1.2.
Tööde II etapp – 65% punktis 5.1 sätestatud maksumusest akti alusel peale
veebilehe valmimist, kasutajakoolituste läbiviimist ja tellija poolt vastu võtmist;

5.1.3.
5.2.
5.3.

5.4.
5.5.

5.6.
5.7.
5.8.
5.9.
6.

Tööde III etapp - 5% punktis 5.1 sätestatud maksumusest peale veebilehe
garantiiperioodi lõppemist ja peale kõikide garantiikohustuste korrektset täitmist.
Tellija tasub tööde eest pärast nõuetekohaselt tehtud töö vastuvõtmist täitja esitatud arve
alusel.
Tellija tasub täitjale hooldusteenuse ning lisaarenduste teostamise eest ______ eurot
tunnis, millele lisandub käibemaks õigusaktides sätestatud korras. Lisaarenduste eest
tasutakse üks kord kuus eelmisel kuul tellija poolt tellitud ning täitja poolt teostatud ja tellija
poolt vastu võetud arendustööde eest.
Hooldusteenuse eest tasutakse üks kord kuus eelmisel kuul tellija poolt tellitud ning täitja
poolt teostatud ja tellija poolt vastu võetud hooldustööde eest.
Punktis 5.3.-5.4. tööde arve esitamise eelduseks on täitja poolt eelmisel kuul teostatud
tööde väljavõtte saatmine tellija kontaktisikule ja tellija poolt vastavate tööde
aktsepteerimine. Tööde väljavõtte detailsus lepitakse poolte vahel kokku lepingu täitmise
käigus.
Tellija ei tasu täitjale ettemaksu.
Täitja esitab tellijale arve e-arvena. E-arvel tuleb märkida riigihanke nimetus, lepingu
number, hanke number ning kontaktisiku andmed.
Arve tasumiseks annab täitja minimaalselt 21 kalendripäeva alates arve saatmisest.
Raamlepingu maksimaalne maksumus on 120000 eurot ilma käibemaksuta.

Intellektuaalomand
6.1.
Täitja kinnitab lepingu allkirjastamisega, et talle kuuluvad tööde teostamiseks vajalikud
autoriõigused, litsentsid ja muud intellektuaalse omandi õigused, mis on vajalikud lepingu
järgsete tööde teostamiseks ja õiguste loovutamiseks tellijale ning nende suhtes ei ole
õigusi ega nõudeid kolmandatel isikutel.
6.2.
Tasu intellektuaalse omandi õiguste loovutamise ja litsentsi andmise eest sisaldub lepingu
täitmise hinnas.
6.3.
Täitja loovutab tellijale tööde teostamise käigus loodud kõik mistahes vormis tööde osad,
mis puutuvad tööde teostamisse, kõik autori varalised õigused ning annab lihtlitsentsi
autori isiklikele õigustele koos all-litsentsi andmise õigusega kogu autoriõiguste kehtivuse
ajaks ilma geograafiliste piiranguteta tööde üleandmise hetkest, loobudes sellega lepingu
alusel üle antud originaalteoste osas õiguste kasutamisest.
6.4.
Täitja tagab, et isiklikud õigused on ilma täitja nõusolekuta teostatavad muuhulgas
järgnevas ulatuses:
6.4.1.
tellijal on õigus tööd kasutada mis tahes eesmärgil ja viisil;
6.4.2.
tellijal või tellija tellimusel kolmandatel isikutel on õigus teha üle antud töödes
muudatusi ning neid täiendada;
6.4.3.
tellijal või tellija tellimusel kolmandatel isikutel on õigus teostatud töid muuta või
töödele lisada tellija või kolmandate isikute poolt loodud töid;
6.4.4.
tööde üleandmisega tellijale kinnitab täitja, et tööd on üldsusele avaldamiseks
valmis.
6.5.
Täitja tagab tellijale kõik vajalikud õigused lepingu täitmise käigus loodavate tööde
kontrollimiseks, testimiseks ning süsteemi paigutamiseks ka ajal, mil tööd on
vastuvõtutestimiseks üle antud, kuid ei ole veel tellija poolt aktiga vastu võetud.
6.6.
Täitja on kohustatud tagama intellektuaalse omandi õiguste (eeskätt autoriõiguste)
olemasolu ja kehtivuse, samuti nende ülemineku tellijale viisil, mis võimaldab tellijal
lepingu lõppedes üle võtta täitja funktsioonid.
6.7.
Täitja kohustub lahendama kõikvõimalikud lepingujärgsete töödega seotud intellektuaalse
omandi õigustest tekkivad vaidlused kolmandate isikute või oma töötajate või
koostööpartneritega, v.a. juhul, kui tarkvara või tarkvara osa litsentside soetamise
kohustus oli tellijal või kolmandal osapoolel. Juhul, kui eeltoodust tekib tellijale rahaline või
muu kohustus või juhul, kui tellija on kohustatud lõpetama lepingu alusel teostatud ja

6.8.

6.9.

7.

vastuvõetud tööde kasutamise, on tellijal õigus nõuda täitjalt sellega kaasneva rahalise või
muu kohustuse täitmist ja/või samaväärse töö loomist ilma täiendavat tasu nõudmata
võimalikult lühikese aja jooksul, hoidudes mistahes viivitustest tarkvara arendamises,
kasutuselevõtmises ja kasutamises tellija poolt.
Kõik tellijale kaasnevad otsesed ja kaudsed kahjud, mis tulenevad sellest, et kolmandal
isikul on või väidetavalt on varalisi või mittevaralisi intellektuaalsest omandist tulenevaid
õigusi lepingu alusel üle antavate intellektuaalse omandi objektide suhtes, kannab täitja.
Selles alapeatükis kirjeldatud õigused ja litsentsid loetakse tellijale lõplikult üle läinuks
pärast tööde vastuvõtmist.

Garantii
7.1.
Täitja annab lepingu alusel teostatud töödele garantii 12 kuud. Garantii hakkab kehtima
töö vastuvõtmise kuupäevast (kahepoolsest allkirjastatud aktis märgitud kuupäevast või
muul moel poolte poolt kokku lepitud tööde vastuvõtmise hetkest).
7.2.
Garantiiga on hõlmatud kõik garantii tähtaja jooksul ilmnevad vead ja mittevastavused
kokkulepitule, mis ei ole tekkinud tellija või kolmandate osapoolte tegevuse tagajärjel.
Garantiiga on hõlmatud ka kõigi tööde muudatused ja modifikatsioonid, mis on tehtud täitja
poolt ja mis ei ole oluliselt muutnud varasemalt tehtud tööd.
7.3.
Täitja kõrvaldab garantii kehtivuse ajal töödes avaldunud vead ja mittevastavused tasuta,
sealhulgas uuendab või asendab kõik seonduvad dokumendid alljärgnevate tähtaegade
jooksul:
Kriitilisus

Kirjeldus

Reageerimisaeg
(maksimaalne)

Lahendusaeg
(maksimaalne)

Tööajal 1h

Tööajal 1h

Kriitiline

Kriitilise vea all mõeldakse
situatsiooni, kus veebileht on
tervikuna
maas
(keegi
külastajatest ei saa seda
kasutada) või kui veebileht on
üle võetud (kuvatakse tellija
sisu asemel võõrast sisu).

Töövälisel ajal 4h

Töövälisel ajal 2h

Tööajal 8h

Tööajal 8h

Töövälisel ajal 24h

Töövälisel ajal
järgmise tööpäeva
jooksul

Oluline

Tõsise vea all mõeldakse
situatsiooni, kus veebileht on
osaliselt maas, ei toimi mõni
oluline rakendus, ei tööta
seminariruumide
broneerimise/maksmise
funktsionaalsus
või
kui
haldusliidese
töös
esineb
haldurite
tööd
oluliselt
tõkestavaid
tõrkeid
(sh
haldusliidese
maasolek).
Tõsise vea alla kuulub ka
kriitilisest
veast
väiksema
mõjuga aktiivselt esinev või
kestev küberturbeintsident.

Väheolulise vea all mõeldakse
situatsiooni, kus veebilehel
esinevad
igapäevast
kasutamist mitte tõkestavad

7 kalendripäeva

14 kalendripäeva

Väheoluline

vead, samuti dokumentatsiooni
vigu
ning
haldusliidese
tajutavat, haldurite tööd häirivat
aeglust.

7.4.

7.5.

7.6.
7.7.
7.8.
7.9.

7.10.

8.

Täitja reageerib vastavalt vea kriitilisuse tüübile reageerimisaja jooksul, teatades
juhtumiga tegelemise alustamisest ning võimalusel parima hinnangu juhtumi lahendamise
eeldatava tähtaja. Võimalusel rakendatakse enne juurpõhjuse parandamist osalist
kiirparandust, kui juurpõhjuse parandamine võtab sellest oluliselt kauem aega.
Reageerimisaeg on aeg, mis on kulunud alates monitooringusüsteemist saabunud
tõrketeatest või tellija poolt täitja teavitamisest seoses esinenud veaga kuni ajani, mil täitja
alustas vea kõrvaldamist ning edastas vastavasisulise kirjalikku taasesitamist võimaldava
teate tellijale.
Lahendusaeg on maksimaalne aeg, alates täitja poolt reageerimisest kuni ajani mille
jooksul juhtum lõplikult lahendatakse.
Tööajaks loetakse E-R ajavahemik 9:00-17:00. Tööväliseks ajaks loetakse ajavahemik ER 17:00-09:00, sh puhkepäevad ja riigipühad.
Tellija tagab täitjale kaasabi garantiikohustuse alla käivate vigade kõrvaldamisel tellija
võimekuse ja võimaluste piires.
Kui täitja ei suuda vigasid kokkulepitud tähtajaks kõrvaldada, võib tellija nimetatud vead
ise kõrvaldada või korraldada nende kõrvaldamise kolmanda isiku kaasabil, teavitades
sellest täitjat. Tellijal on õigus täitjalt nõuda kõigi kulutuste hüvitamist, mis tekkisid seoses
eelkirjeldatud viisil vea kõrvaldamisega, kui tegemist oli garantiiga hõlmatud veaga.
Garantii kaotab kehtivuse, kui tellija muudab lähtekoodi, välja arvatud tööde osale, mida
ei ole muudetud ning tellija suudab eristada lähtekoodis tehtud muudatusi.

Vastutus
8.1.
Pool vastutab oma lepingulise kohustuse rikkumise eest, välja arvatud juhul, kui rikkumine
on vabandatav vääramatu jõu või muu objektiivse asjaolu tõttu. Nimetatud asjaolu
esinemist peab tõendama pool, kes sellele tugineda soovib.
8.2.
Pool vastutab oma lepingulise kohustuse rikkumise eest, mis tuleneb tema poolt lepingu
täitmisse kaasatud isikute tegevusest.
8.3.
Pool ei vastuta lepinguliste kohustuste rikkumise eest, mis tulenes teise poole kohustuste
rikkumisest või kolmandate isikute tegevusest või tegemata jätmistest. Kui tellija viivitab
omapoolsete kohustuste täitmisega ja nende kohustuste mittetähtaegne täitmine ei
võimalda täitjal omapoolseid kohustusi tähtaegselt täita, pikendatakse tööde üleandmise
tähtaega vastava aja võrra. Nimetatud asjaolu esinemist peab tõendama pool, kes sellele
tugineda soovib.
8.4.
Kohustuse rikkumisel on teisel poolel õigus kasutada kõiki seadusest või lepingust
tulenevaid õiguskaitsevahendeid vastavalt võlaõigusseadusele.
8.5.
Poolte rahaline koguvastutus on piiratud lepingu kogumaksumusega, kuid nimetatud
piirang ei kehti süülise rikkumise, intellektuaalomandiõiguse või andmekaitsealaste
kohustuste rikkumisel.
8.6.
Tasu maksmisega viivitamisel on täitjal õigus nõuda viivist 0,1% (null koma üks protsenti)
tähtajaks tasumata summalt iga viivitatud kalendripäeva eest. Viivise maksimaalne määr
on 25% konkreetsete tööde eest tasumisele kuuluvast kogusummast.
8.7.
Täitja poolse lepinguliste kohustuste rikkumisena käsitletakse eeskätt olukorda, kus üle
antud tööd ei vasta osaliselt või täielikult lepingu tingimustele, sh kokkulepitud hooldus- või
veaparandustööde tingimustele või esineb muid täitja poolseid lepingu rikkumisi.
8.8.
Kui täitja ei teosta punktis 1.3. sätestatud uue veebilehe töid kokku lepitud tähtajaks, on
tellijal õigus nõuda leppetrahvi tasumist, mille suuruseks on 200 eurot iga rikkumises oldud
kalendripäeva eest, kuid mitte rohkem kui 25% punktis 5.1. sätestatud maksumusest.

8.9.

Tellijal on õigus nõuda täitjalt leppetrahvi garantiiperioodil vea ilmnemisel kokkulepitud ajal
reageerimata jätmisel ja/või lahendusaja ületamisel järgmiselt:
8.9.1.
Kriitilisele veale reageerimata jätmise ja/või lahendusaja ületamise korral - 100
eurot tunnis iga hilinetud tunni algamisel.
8.9.2.
Oluline viga – iga reageerimis- ja/või lahendusaja ületanud tööpäeva algamisel
200 eurot.
8.9.3.
Väheoluline viga – iga reageerimis ja/või lahendusaja ületanud kalendripäeva
algamisel 50 eurot.
8.10.
Kui täitja rikub muid lepingulisi kohustusi, on tellijal õigus nõuda leppetrahvi tasumist, mille
suuruseks on kuni 500 eurot iga rikkumise eest.
8.11.
Juhul kui täitja poolsetest viivitustest tingitult ei ole tööde kasutuselevõtt enam realistlik või
vajalik, on tellijal õigus lepingust taganeda vastavalt võlaõigusseaduse § 116 lõikele 1 ning
täitja on kohustatud tegema juba makstud osa eest tellijale tagasimakse.
8.12.
Lepingu olulise rikkumise korral on tellijal õigus esitada täitjale leppetrahvi nõue kuni 5000
eurot iga rikkumise eest. Täitja poolse olulise lepingu rikkumise korral ei pea tellija
määrama täitjale lepingu täitmiseks võlaõigusseaduse §-s 114 nimetatud täiendavat
tähtaega ning tellijal on muu hulgas õigus leping üles öelda või lepingust taganeda.
8.13.
Oluliseks rikkumiseks loevad pooled lisaks võlaõigusseaduses sätestatule muuhulgas:
8.13.1.
mõjuva põhjuseta täitmisele mitte asumine;
8.13.2.
valeinfo esitamine;
8.13.3.
lepingu täitmiseks vajalike õiguste (sealhulgas load, litsentsid, intellektuaalse
omandi õigused) puudumine;
8.13.4.
intellektuaalse omandi õiguste ja nende kasutamise tingimuste rikkumine;
8.13.5.
lepingujärgsete kohustuste korduvat (vähemalt kahel korral) täitmata jätmist;
8.13.6.
tähtaegselt tööde teostamata jätmist selliselt, et lepingus ja riigihanke
alusdokumentides sätestatud eesmärgi täitmine ei ole enam tähtaegselt realistlik
ja/või täitja poolse tegevuse või tegevusetuse tõttu ei ole võimalik enam kasutada
lepingu rahastamiseks ettenähtud vahendeid;
8.13.7.
lepingujärgsete kohustuste üleandmine kolmandale isikule ilma tellija allkirjastatud
nõusolekuta.
8.14.
Tööde vastuvõtmine tellija poolt ei vabasta ega vähenda täitja vastutust lepingu rikkumise
eest.
8.15.
Leppetrahvi nõude kohustub tellija esitama mõistliku aja jooksul, kuid mitte hiljem kui 6 kuu
jooksul alates päevast, mil tellija sai teadlikuks leppetrahvi nõude aluseks olevast
asjaolust. Leppetrahvi nõude vaidlustamine ei vabasta täitjat selle maksmise kohustusest
enne vastava kohtuotsuse jõustumist.
8.16.
Täitja on kohustatud leppetrahvi tasuma 21 päeva jooksul alates tellija poolt vastava nõude
esitamisest, kui leppetrahvi nõudes ei ole määratud teisiti. Tellija on õigus leppetrahv kinni
pidada täitjale tasumisele kuuluvatest summadest.
8.17.
Tellijal on õigus tasaarvestada leppetrahvi summa täitjale töö teostamise eest tasumisele
kuuluvate maksetega. Tasaarvestamise korral ei rakendata leppetrahvi tasumise
kohustust.
9.

Konfidentsiaalsuskohustus
9.1.
Pooled kohustuvad vastastikku hoidma salajas ja mitte avaldama kolmandatele isikutele
ükskõik missugust konfidentsiaalseks peetavat informatsiooni, mis on saadud teiselt
poolelt lepingu alusel tellitud tööde teostamise käigus või muul viisil või juhuslikult.
9.2.
Täitja peab võtma kasutusele isikuandmete ja tellija infosüsteemide kaitseks
organisatsioonilisi, füüsilisi ja infotehnilisi turvameetmeid, lähtudes muuhulgas kehtivatest
õigusaktidest. Täitja ei tohi töödelda arenduskeskkondades reaalseid ja isikustatud
andmeid.

9.3.

9.4.

9.5.
9.6.

9.7.

9.8.
9.9.

9.10.

10.

Juhul, kui tellimuse täitmise raames osutub vajalikuks isikuandmete töötlemine, lepivad
pooled isikuandmete töötlemise tingimused kokku tellimuse esitamisel, juhindudes
isikuandmete kaitse üldmääruses kirjeldatust.
Konfidentsiaalse informatsiooni all mõistavad pooled igasugust informatsiooni (sh
ärisaladusi, isikuandmeid, lepingute andmeid, infosüsteeme, turvasüsteemide kirjeldusi,
riistvara ja tarkvara kirjeldusi, pakkumuse kirjeldusi, kasutatavaid tehnoloogiaid,
spetsifikatsioone jms), mis on saadud seoses tööde teostamisega ja mille sattumine
kolmandate isikute kätte võib pooltele põhjustada turvariske või majanduslikku kahju või
kolmandate isikute (eelkõige tellija klientide) eraelu puutumatuse rikkumist. Kahtluse korral
eeldatakse informatsiooni konfidentsiaalsust.
Konfidentsiaalne informatsioon ei hõlma endas informatsiooni, mille avalikustamise
kohustus tuleneb õigusaktidest või mille avalikustamiseks pooled on andnud nõusoleku.
Pooled võivad edastada konfidentsiaalset informatsiooni ainult nendele isikutele, kes on
tellitud tööde täitmisega otseselt seotud. Täitja kohustub tagama, et isikud, keda ta oma
kohustuste täitmisel kasutab, oleksid konfidentsiaalsuse kohustusest teadlikud ning
nõudma nimetatud isikutelt selle kohustuse tingimusteta ja tähtajatut täitmist. Vastutus
konfidentsiaalsuskohustuste täitmise eest lasub täitjal.
Pooled ei kasuta lepingu täitmisel neile teatavaks saanud konfidentsiaalset informatsiooni
oma huvides ega muul eesmärgil, kui tellitud tööde teostamiseks. Täitja kustutab vastava
informatsiooni, kui leping on lõppenud.
Konfidentsiaalsuskohustus jääb kehtima tähtajatult, ka lepingu lõpetamise või lõppemise
järgselt.
Täitja on teadlik, et leping ja kokkulepped on avalikud, v.a osades, mis on avaliku teabe
seadusest tulenevatel alustel määratud asutusesiseseks kasutamiseks või märgitud täitja
poolt ärisaladuseks.
Konfidentsiaalsuskohustuse rikkumise korral kohustub täitja hüvitama kõik kahjud, mis
sellise rikkumise tagajärjel tellijale või kolmandale isikule tekkisid, sõltumata sellest, kas
rikkumine pandi toime tellimuse kehtivuse ajal või lepinguliste kohustuste lõppemise
järgselt.

Lepingu kehtivus
10.1.
Leping jõustub allkirjastamisest poolte poolt ja kehtib punktis 1.4. sätestatud tähtaja
saabumiseni või kuni punktis 5.9 sätestatud maksimaalse maksumuse saavutamiseni,
sõltuvalt kumb saabub enne. Lepingu lõppemine ei mõjuta selliste kohustuste täitmist, mis
oma olemuse tõttu kehtivad ka pärast lepingu lõppemist.
10.2.
Lepingut muudetakse pooltevahelise kirjaliku kokkuleppega lepinguga samas vormis,
arvestades riigihangete seaduses toodut.
10.3.
Kui mõni lepingu tingimus peaks osutuma osaliselt või täielikult kehtetuks või täitmisele
mittepööratavaks, ei mõjuta see teiste lepingu tingimuste kehtivust ning lepingu ülejäänud
tingimused jäävad kehtima ja täitmisele pööratavaks. Sel juhul võimalusel asendatakse
kehtetu või täitmisele mittepööratav tingimus õiguslikult kehtiva tingimusega, mis on sisult
võimalikult lähedane poolte kavatsustele ja kehtetu tingimuse majanduslikule mõjule.
10.4.
Tellija võib lepingu igal ajal sõltumata põhjusest lõpetada, teatades sellest kirjalikku
taasesitamist võimaldavas vormis ette 30 päeva.
10.5.
Tellijal on õigus leping ühepoolselt etteteatamistähtaega järgimata üles öelda või sellest
taganeda, kui täitja on oluliselt lepingut rikkunud või juhul, kui täitja:
10.5.1.
suhtes on algatatud pankrotimenetlus;
10.5.2.
pankrot on välja kuulutatud;
10.5.3.
täitja varad arestitakse;
10.5.4.
täitja finantsseisund halveneb tellija põhjendatud hinnangul oluliselt ja see
muudab tellimuse nõuetekohase täitmise vähetõenäoliseks.

10.6.

Lepingu lõppemisel mistahes alusel ja põhjusel on täitja kohustatud tellijale üle andma
kogu tööga seotud informatsiooni ja dokumentatsioon (nii digitaalselt kui paberkandjal,
samuti informatsiooni, mida ei ole salvestatud eelnimetatud infokandjatele). Üleantav info
ja dokumentatsioon peab olema süstematiseeritud. Täitja on kohustatud andma
ammendavad selgitused eelkirjeldatud informatsiooni haldamise ja kasutamise kohta,
tehes seda tellija nõudmisel kirjalikult.

11.

Teadete edastamine ja kontaktisikud
11.1.
Teadete edastamine toimub üldjuhul e-posti teel. E-posti teel sh digitaalselt allkirjastatud
dokumentide saatmise korral loetakse teade kättesaaduks kohale jõudmise teates
märgitud kellaajal või e-kirjas näidatud saatmise kellaajal.
11.2.
Juhul, kui teate edastamisel on olulised õiguslikud tagajärjed, peab teade olema edastatud
digiallkirjastatult poole allkirjaõigusliku isiku poolt. Informatiivset teadet võib edastada ka
telefoni teel. Informatiivseks loetakse teade, millega ei kaasne õiguslikke tagajärgi.
11.3.
Kirjalik teade loetakse poole poolt kättesaaduks, kui see on üle antud allkirja vastu või kui
teade on saadetud postiasutuse poolt tähitud kirjaga poole poolt teatatud aadressil ja
postitamisest on möödunud 5 kalendripäeva.
11.4.
Tellija volitatud esindajaks täitjale vajaliku informatsiooni andmisel oma pädevuse piires,
töö kvaliteedi kontrollimisel, töö vastuvõtmisel ja töö üleandmise vastuvõtmise aktide
allkirjastamisel on ………………………… (tel …………..; e-post: …………………) või tema
asendaja.
11.5.
Täitja volitatud esindajaks projekti täitjapoolsel läbiviimisel ja töö üleandmise vastuvõtmise
aktide allkirjastamisel on ............... (tel. ....................; e-post: ......................).
11.6.
Kontaktisiku muutumisest teavitab pool kirjalikult teist poolt viivitamatult.

12.

Lõppsätted
12.1.
Lepinguga seotud vaidlused, mida pooled ei ole suutnud läbirääkimiste teel lahendada,
antakse lahendamiseks Harju Maakohtule.
12.2.
Lepingule kohaldub Eesti õigus.
12.3.
Lepinguga reguleerimata küsimustes või olukorras, kus mõni lepingu säte on vastuolus
seadusega, lähtutakse Eesti Vabariigis kehtivast seadusandlusest.

13.

Lisad
13.1.
Lisa 1 – …………

14.

Poolte allkirjad

Tellija
/allkirjastatud digitaalselt/

Täitja
/allkirjastatud digitaalselt/

