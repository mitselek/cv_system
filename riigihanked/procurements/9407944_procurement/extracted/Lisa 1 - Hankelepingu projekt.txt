Lisa 1 - HANKELEPINGU projekt
Poolte andmed
Tellija (Hankija)
Registrinumber
Aadress
Tellija esindaja
Esinduse alus
Kontaktisikud
Maksja
Registrikood
Aadress
Täitja esindaja
Esinduse alus
Kontaktisikud

Täitja (Pakkuja)
Registrikood
Aadress
Täitja esindaja
Esinduse alus
Kontaktisikud

Siseministeeriumi infotehnoloogia- ja arenduskeskus
70008440
Mäealuse 2/2, 12618 Tallinn, Eesti Vabariik
Põhimäärus/volikiri
1.Nimi, ametinimetus, e-post, telefon.
2…..
Politsei- ja Piirivalveamet
70008747
Pärnu mnt 139, 15060 Tallinn
Põhimäärus/volikiri
1. Ülle Väina Politsei-ja Piirivalveameti piirihaldusbüroo
migratsioonijärelevalve grupi grupijuht ylle.vaina@politsei.ee
telefon 53064203
2. ….

1.Nimi, ametinimetus, e-post, telefon.
2…..

1. Üldised tingimused
1.1 Lepingu sõlmimise Riigihangete seaduse § 48 lg 1 alusel läbi viidud avatud menetlusega
riigihanke „Illegaali Rändepaketi taustakontroll“ (viitenumber
alus
301189) alusdokumendid ja täitja … pakkumus
Lepingu esemeks on Illegaal2 arendustööd (edaspidi tööd).
1.2 Lepingu ese
1.3 Rahastamisallikas Hankelepingut rahastatakse Piirihalduse ja viispoliitika rahastu
erimeetme projektist nr BMVI.1.01.25-0033 „Erimeede-Rändepakt:
Infovahetuse tõhustamine taustakontrollis ja piirimenetluses“ ja
riigieelarvelistest vahenditest.
1.4 Lepingu sõlmimise Lisa 1 - SMIT töövõtulepingute üldtingimused;
hetkel olemasolevad Lisa 2 - Tehniline kirjeldus;
Lisa 3 - Projektiplaan;
lisad
…
Lisa 5 - Üleandmise-vastuvõtmise akti vorm.
2.
Lepingu ese
2.1 Käesoleva lepingu alusel teostatud tööde tulemiks on Illegaal2 arendustööd (edaspidi töö,
või tulem) ning tellija tasub nõuetekohase töö eest. Tööde tulem teostakse vastavalt Lisas 2
„Tehniline kirjeldus“ ja Lisas 3 „Projektiplaanis“ kirjeldatule, välja arvatud tööde teostamise
etappide tähtaegade ja lõpptähtaja osas.
2.2 Lepingu esemeks olevate tööde teostamise tähtaeg on 25.05.2026.

2(10)
3
Lepingu täitmine
3.1 Töid teostatakse üldjuhul täitja valitud asukohas tellija nimetatud arendusmetoodikaid
kasutades. Täitja teostab kogumaksumuse eest ka nn sidustöid, mis ei ole lepingus sõnaselgelt
sätestatud, kuid mille teostamine on headest tavadest ja täitja ametialasest professionaalsusest
lähtudes nõutavad ja/või vajalikud lepingust tuleneva eesmärgi saavutamiseks.
3.2 Täitja alustab lepingu täitmist esimesel võimalusel pärast selle sõlmimist, ent mitte hiljem
kui 10 tööpäeva jooksul lepingu sõlmimisest. Tellija annab täitjale teada lepingu täitmise
algustähtaja e-kirja teel. Tellijal on õigus ühepoolselt nimetatud tähtaega edasi lükata vajaliku
perioodi võrra põhjendatud vajaduse esinemisel (nt taustakontrolli teostamine hankelepingu
peatüki 6 alusel viibib). Tellija kontaktisik teavitab täitjat lepingu täitmise hilisemast
algustähtajast ja täitmisega viibimise põhjusest e-kirja teel.
3.3 Täitja kohustub 5 tööpäeva jooksul peale lepingu sõlmimist esitama taustakontrolli
ankeedid lepingu täitmisesse kaasatud meeskonnaliikmete kohta.
3.4 Täitja tagab lepingu täitmise eesti keeles. Lepingu täitmisesse kaasatud
meeskonnaliikme(te) eesti keele oskus kõnes ja kirjas peab olema vähemalt tasemel, mis
võimaldab meeskonnaliikme(te)l vahetult osaleda nii meeskonnatöös (koosolekud jmt) kui
teostada lepingu esemeks olevaid arendustöid ja saada iseseisvalt, ilma täiendava tellija poolse
juhendamiseta, aru tööülesannete ja tehniliste juhiste sisust ja tellijal kasutusel olevate
töökeskkondade juhistest. Juhul, kui meeskonnaliikme(te) eesti keele oskus ei ole piisaval
tasemel eelpool nimetatud osas, siis tagab täitja meeskonnaliikme(te)le omal kulul tõlgi, sh juba
sõlmitud lepingu täitmise olukorras, kui ilmnevad probleemid eespoolviidatud kompetentsidega.
3.5 Töid vahetult teostavate meeskonnaliikmete asendamine/lisamine võib toimuda tellija
kirjalikku taasesitamist võimaldavas vormis antud nõusolekul. Täitja on kohustatud teavitama
tellijat kirjalikku taasesitamist võimaldavas vormis meeskonnaliikme asendamisest/lisamisest
vähemalt 20 päeva enne meeskonnaliikme asendamist/lisamist.
3.6 Lisaks punktis 3.5 sätestatule kohustub täitja tellijat vähemalt 14 päeva kirjalikku
taasesitamist võimaldavas vormis ette teavitama meeskonnaliikmete planeeritud puhkustest ja
lähetustest juhul, kui puhkuse või lähetuse kestus on 4 või rohkem kalendripäeva.
3.7 Täitja annab kogu hankelepingu täitmise perioodi vältel jooksvalt tagasisidet tellija
küsimustele ja arupärimistele ning annab tellija nõudmisel jooksvalt ülevaate ja esitleb juba
teostatud või teostamisel olevaid töid.
3.8 Pretensioonid töö tulemi plaanipärase edenemise, teostamise efektiivsuse ja kvaliteedi
kohta annab tellija teada lisaks meeskonnaliikmele ka täitja lepingulisele kontaktisikule. Olulises
ulatuses või korduvaid kõrvalekaldeid tellija juhiste järgimata jätmisel loetakse lepingu
rikkumiseks.
3.9 Tellijal on õigus igal ajal lepingu täitmise käigus kolme kalendripäevase etteteatamisega
kokku kutsuda koosolekuid, kus täpsustatakse töökorraldust, tellija ja täitja ootuseid vmt.
3.10 Tellija on kohustatud kõikidele täitja lepingu täitmisega seotud põhjendatud küsimustele
vastama hiljemalt kolme tööpäeva jooksul. Juhul, kui küsimusele vastamine nõuab tellijalt
pikemat analüüsi, on tellija kohustatud andma eeltoodud kolme tööpäeva jooksul täitjale täpse
kuupäeva, millal tagasisidet antakse, sellisel juhul on täitjal õigus nõuda tarne tähtaja
proportsionaalset pikendamist.
3.11 Täitja tagab ja vastutab tööks vajalike töövahendite, litsentside ja autoriõiguste eest
iseseisvalt.
3.12 Juhul, kui täitja poolt kaasatud meeskonnaliikmele on tagatud ligipääs tellija asukohale või
infosüsteemidele või on tellija poolt talle kasutusse antud info- ja kommunikatsioonitehnoloogia
(edaspidi IKT) seadmed, kohustub täitja tagama ja vastutama tema poolt kaasatud
meeskonnaliikmete poolt alljärgnevate juhiste kohase täitmise:
3.12.1 täitja poolt kaasatud meeskonnaliige kohustub talle eraldatud elektroonilist
läbipääsukaarti kasutama isiklikult ning registreerima sellega oma sisenemise ja väljumise tellija
ruumides;

3(10)
3.12.2 täitja poolt kaasatud meeskonnaliige kohustub kasutama tellija poolt talle kasutamiseks
antud IKT seadmeid ja ligipääse infosüsteemidele üksnes isiklikult ning üksnes lepingukohaste
ülesannete kohaseks täitmiseks;
3.12.3 täitja järgib veebilehel https://www.smit.ee/et/hanked avaldatud töövahendite välismaal
kasutamise ja infoturbe korrast tulenevaid nõudeid lepingu täitmisel ning vastutab, et nimetatud
nõudeid täidavad ka lepingu täitmisel osalevad isikud.
3.14 IKT vahendite kasutamisel ei ole täitja poolt kaasatud meeskonnaliikmel õiguspärast ootust
privaatsusele ning tellija logib nende tegevusi IKT seadmetes ja süsteemides.
4
Analüüsi- ja arendustööde teostamine
4.1 Töid teostatakse alates lepingu sõlmimisest järgmistes järjestikkustes või paralleelsetes
etappides ning tööde teostamise lõpptähtaeg on 25.05.2026.
4.2 Täitja koostöös tellija kontaktisikuga valmistavad ette (analüüsib ja kirjeldab)
tööülesanded tellija tööülesannete haldussüsteemis JIRA. Täidetavad ülesanded (tulemid)
lepitakse kokku kohtumistel (ehk sprindi planeerimise koosolekul). Sellele eelnevalt hinnatakse
ja täiendatakse tulevaste tööde/tulemite sisu ja töömahtu selleks ettenähtud kohtumisel (nn
grooming). Täitja peab lepingu täitmisel juhinduma tellija poolt edastatud juhistest ja
ülesannetest.
4.3 Loodavad hanke tulemid antakse üle tellija koodirepositooriumi kaudu vastavalt tellija
juhistele. Arendustööde raames tehtud lähtekoodi paneb täitja tellija koodirepositooriumisse ja
paigaldab tellija arenduskeskkonda vähemalt korra nädalas. Täitja meeskonnaliikmetele luuakse
tellija poolt ligipääs koodirepositooriumile lähtekoodide, andmebaasimuudatuste ning muude
tulemite või nende muudatuste üleandmiseks.
4.4 Arendamisel lisatakse commitide (lähtekoodi repositooriumisse lisamine) juurde Jira pileti
nr, mille alusel muudatus sisse viiakse ning lühisõnaline lühikirjeldus, mida muudatused
sisaldavad.
4.5 Enne commiti peab kood/teostatud töö/tulem olema:
4.5.1. iseendaga kooskõlas (pole vastuolusid, katkiseid mooduleid, iseendaga vastuolus
funktsionaalsust);
4.5.2. üldharu/muu haru tulemiga kooskõlas (üldharus olemasolev pole peale commiti katki);
4.5.3. edaspidi mugavalt kasutatav ja mõistetav, ehk sellel on olemas oma enda sisseehitatud
testid, mis peale järgnevaid võimalikke arendusi/commite/tegevusi näitaks, kas see konkreetne
funktsionaalsuse osa on endiselt korras, või läks katki ja tuleb korrastada.
4.6 Äriliselt võtmetähtis funktsionaalsus peab olema loodavas koodis varustatud
kommentaaridega (klasside ja meetodite kommentaarid).
4.7 Üleantav töö peab vastama tellija poolt esitatud tehnilisele kirjeldusele sealhulgas:
4.7.1. järgima tellija poolt nõutud tehnilise lahenduse ideoloogiat süsteemsete protseduuride osas
ja infosüsteemi arhitektuurset lahendust ja kasutusloogikat;
4.7.2. taaste- ja varundusprotseduurid peavad olema ühilduvad tellija poolt soovitud tehnilise
lahendusega;
4.7.3. lepingu ese ei tohi põhjustada süsteemi töö terviklikkuse või muid toimimise häireid ega
jõudluse langust;
4.7.4. lepingu ese peab olema tellija poolt nõutud infosüsteemiga ühetaoline ning sobituma
olemasolevatesse ekraanivormidesse ja töövoogu.
4.8 Tööde teostamise käigus tuleb täitjal vajadusel uuendada ka lepingu eseme
dokumentatsiooni (kirjeldused, juhised, protsessianalüüs jmt) ja dokumentatsioon tellijale lisas
2 sätestatud viisil üle anda. Dokumentatsiooni üleandmisel eelistatakse elektroonilist vormi.
4.9 Tööde üldisteks vastuvõtukriteeriumiteks on:
4.9.1. vastavus lähteülesandes toodud ärilisele- ja tehnilisele kirjeldusele;
4.9.2. vigade ja kõrvalmõjude puudumine.

4(10)
4.10. Tellijal on 20 tööpäeva aega kontrollida vastuvõtmiseks esitatud tööde
lepingutingimustele vastavust. Tellija kontaktisik võib nimetatud tähtaega pikendada, kui
pikendamine on põhjendatud.
5.
Garantiitingimused
5.1. Üle antud tulemi osas kohaldub garantii alljärgnevatel põhimõtetel:
5.1.1. garantiiaeg on kuus kuud alates hetkest, mil viimase etapi tulem on tellija poolt lepingu
kohaselt vastu võetud;
5.1.2. olukorras, kus töö pole akti alusel vastu võetud, on etapi tulemi osaline või täielik
toodangus kasutuselevõtt aluseks nende osade garantiiperioodi algusele;
5.1.3. täitja on kohustatud tagama garantiiajal tulemil ilmnenud puuduste tasuta kõrvaldamise
vastavalt vea prioriteetsusele järgnevalt:
5.1.3.1. kriitilised vead 2 tööpäeva jooksul peale sellekohase teate edastamist tellija poolt
täitjale. Kriitiliseks veaks loetakse tarkvara arendusega seotud viga, mille tõttu: tarkvara
tervikuna ei ole võimalik kasutada; tarkvara põhifunktsionaalsus ei tööta või on oluliselt häiritud;
tarkvara lubab/teostab mitteautoriseeritud operatsioone; kahjustatud on süsteemis olevad
andmed; kasutajale või seotud infosüsteemidele/andmebaasidele väljastatakse ebaõigeid
andmeid/tulemusi. Kriitiliseks veaks loetakse sealhulgas ebamõistliku sagedusega esinevad
sarnased mittekriitilised vead;
5.1.3.2. mittekriitilised vead 5 tööpäeva jooksul peale sellekohase teate edastamist tellija poolt
täitjale. Mittekriitiliseks veaks loetakse infosüsteemi toimehäiret, mis ei ole põhjustatud
riistvarast või muust tarkvarast või muust arendustööst ja mida ei saa käsitleda kriitilise veana.
5.2. Veateade loetakse esitatuks, kui tellija või tellija kontaktisik on veateate esitanud kirjalikku
taasesitamist võimaldavas vormis täitjale või täitja lepingujärgse kontaktisiku e-posti aadressil.
5.3. Täitja teostab garantiiaja vältel vajalikud tööd kasutades lepingukohast meeskonda, milles
on võimalik muudatusi teha vastavalt lepingu punktile 3.6.
5.4. Kui kolmas osapool või toetuse saaja teeb tarnitud lähtekoodis kooskõlastamata muudatusi,
siis garantii katkeb, välja arvatud juhul, kui tellija suudab eristada lähtekoodis tehtavaid
muudatusi.
5.5. Muud garantiikohased tingimused on sätestatud SMIT-i töövõtulepingu üldtingimustes.
6.
Taustakontrolli teostamine
6.1. Kõigi täitja poolt töid teostavate meeskonnaliikmete ja spetsialistide (edaspidi
meeskonnaliikmete) osas viiakse enne nende poolt tööde teostamisega alustamist läbi politsei ja
piirivalve seaduse § 7(59) sätestatud taustakontroll (alus § 7 (59) lg 1 p 2).
6.2. Täitja on kohustatud informeerima tööle asuvaid meeskonnaliikmeid taustakontrolli
teostamise vajadusest.
6.3. Taustakontrolli läbiviimiseks edastab täitja tellijale vastava meeskonnaliikme kirjaliku
nõusoleku hiljemalt 5 (viie) tööpäeva jooksul. Tellija annab täitjale vajaliku nõusoleku vormi.
Juhul, kui täitja ei edasta viidatud aja jooksul nõusolekut loetakse see täitja poolseks viivituseks.
6.4. Kui meeskonnaliige keeldub taustakontrolliks nõusoleku andmisest, on tellijal õigus
keelduda vastava meeskonnaliikme tööle lubamisest ning nõuda meeskonnaliikme vahetamist.
6.5. Tellijal on õigus keelduda meeskonnaliiget töid teostama lubamast, kui taustakontrolli
tulemusena teatavaks saanud informatsiooni kohaselt ei ole meeskonnaliige sobilik tellija töid
teostama. Lähtuvalt informatsiooni tundlikkusest, ei avaldata täitjale taustakontrolli käigus
saadud andmeid.
6.6. Juhul kui meeskonnaliige ei nõustu taustakontrolliga või ei osutu selle tulemusena tellijale
sobivaks, kohustub täitja tagama meeskonnaliikme uue meeskonnaliikme esitamise
maksimaalselt kümne (10) tööpäeva jooksul. Kui konkreetses tellimuses või hankelepingus ei
ole sätestatud teisiti, siis nimetatud põhjusel meeskonnaliikme vahetamine ei ole aluseks tarne
tähtaja muutmiseks.

5(10)
7.
Intellektuaalne omand
7.1. Täitja loovutab tellijale või juhul kui maksjaks on teine asutus, siis maksjale, kõik varalised
õigused autoriõiguse seaduse tähenduses käesoleva lepingu alusel üle antud tulemitele, kaasa
arvatud õiguse neid reprodutseerida, levitada ja üldsusele kättesaadavaks teha mistahes vormis
ja kandjal, ilma geograafiliste piiranguteta. Autori varalised õigused loetakse tellijale või
maksjale üle läinuks pärast tulemi lepingukohast vastuvõtmist tellija poolt.
7.2. Täitja annab tellijale või juhul kui maksjaks on teine asutus, siis maksjale, ainulitsentsi
isiklike õiguste kasutamiseks autoriõiguse seaduse tähenduses ja ulatuses, mis on vajalik, et
tellija saaks täiel määral teostada talle lepinguga üle antud varalisi õigusi. Isiklike õiguste osas
antav litsents on koos all-litsentseerimise õigusega ning kehtib ilma geograafiliste piiranguteta
kogu autoriõiguste kehtivuse tähtajal alates tulemi lepingukohasest vastuvõtmisest tellija poolt.
Täitja kohustub tagama, et isiklikud õigused on teostatavad muuhulgas alljärgnevas ulatuses:
7.2.1. tellijal või tellija tellimusel või juhul kui maksjaks on teine asutus, siis maksjal ja maksja
tellimusel, on kolmandatel isikutel õigus teha üle antud tulemis muudatusi ning seda täiendada
ilma täitja nõusolekuta;
7.2.2. tellijal või tellija tellimusel või juhul kui maksjaks on teine asutus, siis maksjal ja maksja
tellimusel, on kolmandatel isikutel on õigus lisada tulemile teiste autorite teoseid ilma täitja
nõusolekuta;
7.2.3. tulemi üleandmisega tellijale kinnitab täitja, et tulem on üldsusele esitamiseks valmis ning
täitja on loobunud õigusest seda ise avalikustada, välja arvatud tellija või juhul kui maksjaks on
teine asutus, siis maksja, eelneval kirjalikul nõusolekul.
7.3. Täitja kinnitab ja tagab, et:
7.3.1. täitja on vastavad õigused täielikult omandanud oma töötajate, töövõtjate, alltöövõtjate või
koostööpartneritega sõlmitud lepingute alusel ning täitjal on lepingu alusel õigus nimetatud
varaliste õiguste võõrandamiseks ning isiklike õiguste litsentseerimiseks tellijale või maksjale;
7.3.2. alates lepingu sõlmimisest puuduvad temal, tema töötajatel, töövõtjatel, alltöövõtjatel,
koostööpartneritel tellija või maksja vastu mistahes nõuded tulenevalt varaliste autoriõiguste ja
litsentseeritud isiklike õiguste võimalikust rikkumisest;
7.3.3. juhul kui tulemi kasutamine on takistatud kolmandate isikute intellektuaalomandi õigustest
või nende rikkumisest tulenevate nõuete tõttu, on täitja kohustatud nimetatud takistused omal
kulul kõrvaldama;
7.3.4. täitja ei paku tulemit ja/või sellega äravahetamiseni sarnaseid teoseid ja/või tuletatud
tulemit kolmandatele isikutele. Äravahetamiseni sarnasuse määramisel arvestatakse tulemi ning
selle kujunduse jäetavat üldmuljet, kusjuures suuremat osatähtsust omistatakse tulemis
sisalduvatele autoriõigusega kaitstud elementidele.
7.4. Lepingu alusel üle antud õigused ja litsents hõlmab kõiki edasisi tulemi arendusi. Lepingu
alusel annab täitja tellijale või maksjale õiguse luua oma äranägemisel tuletatud teoseid tulemi
edasiarendamise teel.
7.5. Täitjal on õigus tulemit või selle osa kasutada näidisena oma loomingut sisaldavas
portfoolios, sealhulgas avaldada portfoolio digitaalsel kujul või paberkandjal, üksnes tellija või
maksja eelneval kirjalikul nõusolekul.
7.6. Tulemi üleandmisega tellijale läheb täitjalt tellijale või juhul kui maksjaks on teine asutus,
siis maksjale, üle õigus tulemit ja selle dokumentatsiooni muuta, täiendada, kasutada mistahes
viisil ilma täiendava tasuta. Nimetatud õiguse üleminek jääb kehtima ka lepingu lõppemisel
mistahes põhjusel.
7.7. Täitja tagab tellijale kõik vajalikud õigused lepingu täitmise käigus loodava tulemi
kontrollimiseks, testimiseks ning süsteemi paigutamiseks ka ajaks, mil tarne on üle antud, kuid
pole veel lepingukohaselt tellija poolt vastu võetud.
8.

Vastutus

6(10)
8.1. Pooled vastutavad lepinguliste kohustuste rikkumise eest. Kohustuse rikkumisel on teisel
poolel õigus kasutada kõiki seadusest või lepingust tulenevaid õiguskaitsevahendeid vastavalt
võlaõigusseadusele.
8.2. Lisaks mujal lepingudokumentides sätestatule, on tellijal ja maksjal õigus nõuda ja täitjal
on kohustus maksta leppetrahvi tarne üleandmisega või garantiitööde teostamisega viivitamisel
0,5 % hankelepingu kogumaksumusest iga viivitatud tööpäeva eest.
8.3. Poolte hankelepingust tulenev koguvastutus on piiratud hankelepingu kogumaksumusega.
8.4. Lepingu olulise rikkumise korral on tellijal ja maksjal õigus esitada täitjale leppetrahvi
nõue 10 000 eurot iga rikkumise eest. Täitja poolse olulise hankelepingu rikkumise korral ei pea
tellija määrama täitjale lepingu täitmiseks võlaõigusseaduse §-s 114 nimetatud täiendavat
tähtaega ning tellijal on muu hulgas õigus hankeleping üles öelda või hankelepingust taganeda.
8.5. Oluliseks rikkumiseks loevad pooled lisaks võlaõigusseaduses ja mujal lepingus sätestatule
muuhulgas:
8.5.1. mõjuva põhjuseta lepingu täitmise katkestamine või täitmisele mitte asumine;
8.5.2. valeinfo esitamine;
8.5.3. lepingu täitmiseks vajalike õiguste (sealhulgas load, litsentsid, intellektuaalse omandi
õigused) puudumine;
8.5.4. intellektuaalse omandi õiguste ja nende kasutamise tingimuste rikkumine;
8.5.5. korduv (vähemalt kahel korral) meeskonnaliikme asendamine isikuga, kes ei vasta kokku
lepitud nõuetele või meeskonnaliikme asendamine ilma tellija eelneva vähemalt kirjalikku
taasesitamist võimaldavas vormis antud nõusolekuta;
8.5.6. konfidentsiaalsuskohustuse rikkumine;
8.5.7. lepingujärgsete kohustuste korduvat (vähemalt kahel korral) täitmata jätmist;
8.5.8. tähtaegselt lepingu täitmata jätmist selliselt, et tehnilises kirjelduses sätestatud eesmärgi
täitmine ei ole enam tähtaegselt realistlik ja/või täitja poolse tegevuse või tegevusetuse tõttu ei
ole võimalik enam kasutada lepingu rahastamiseks ettenähtud vahendeid;
8.5.9. lepingujärgsete kohustuste üleandmine kolmandale isikule ilma tellija digiallkirjastatud
nõusolekuta.
9.
Lepingu maksumus, arveldamise kord
9.1. Lepingu kogumaksumus on …. eurot, millele lisandub käibemaks (edaspidi lepingu hind).
Lepingu hind sisaldab muuhulgas ka kõiki intellektuaalomandiga seotud tasusid, kui need
kohalduvad.
9.2. Tööde eest tasumine toimub etappide lõikes järgnevalt (etappide arv sõltub eduka pakkuja
poolt esitatud projektiplaanist ja seal toodud etapi maksumustest):
9.2.1. etapi I maksumus on (20% pakkumuse kogumaksumusest) ... eurot, millele lisandub
käibemaks;
9.2.2. ….;
9.2.3. Etapi …. (viimane, maksumus on vähemalt 25% kogumaksumusest) maksumus on ….
eurot, millele lisandub käibemaks.
9.3. Ühegi etapi maksumus ei või ületada 40% kogumaksumusest ja viimase etapi
maksumus ei tohi olla väiksem kui 25 % kogumaksumusest.
9.4. Üleandmis-vastuvõtmisakti valmistab ette täitja vastavalt tellija poolt etteantud vormile
ning see allkirjastatakse poolte kontaktisikute poolt digitaalselt. Täitja esitab tellijale ja maksjale
iga lõppenud etapi järel üleandmis-vastuvõtmisakti, milles on sätestatud täitja poolt teostatud
tööde etapi nr, tulemi kirjeldus, ning vastava etapi tööde maksumus. Vajadusel täpsustatakse
aktis üle antud tulemit. Üleandmise-vastuvõtmise akti on õigus allkirjastada lepingu
kontaktisikutel.
9.5. Peale üleandmise-vastuvõtmise akti allkirjastamist esitab täitja maksjale arve vastavas
etapis teostatud tööde eest vastavalt üleandmise-vastuvõtmise aktile ja punktile 9.2.

7(10)
9.6. Täitja saadab maksjale Eesti e-arve standardile vastavad e-arved. E-arves peab lisaks
standardis nimetatud andmetele olema toodud maksja kontaktisiku perekonnanimi, riigihanke
viitenumber, projekti number, hankelepingu number ja hankelepingu osa 15-kohaline
viitenumber. E-arve tuleb saata e-arvete operaatori kaudu. E-arve loetakse laekunuks selle earvete operaatorile laekumise kuupäevast.
9.7. Arve maksetähtaeg on 21 kalendripäeva arvates nõuetekohase arve saamisest.
9.8. Täitja arvelduskonto number on …………………...
9.9. Lepingus sätestamata küsimustes kohaldatakse tarne üleandmise-vastuvõtmise osas
töövõtulepingu üldtingimustes sätestatut.
10. Välisvahendite kasutamisest tulenevad nõuded
10.1. Hankelepingut kaasrahastatakse Euroopa Liidu poolt vahenditest.
10.2. Lähtuvalt rahastusallikast (välisvahendid) ning sellele kohalduvatest kohustuslikest
nõuetest, kohustub täitja tagama alljärgnevat:
10.2.1. Võimaldama auditite ja järelevalve (sh kohapealsete kontrollide) teostamist ning osutama
selleks igakülgset abi, sh andma projekti elluviimise ja toetuse kasutamise kohta suulisi ja
kirjalikke selgitusi, võimaldama volitatud isikul ligipääsu esitatud andmete õigsuse
kontrollimiseks kõigile projekti rakendamisega seotud dokumentidele ja informatsioonile,
sealhulgas elektroonilisel kujul olevale teabele ning teha dokumentidest koopiaid ja väljavõtteid.
10.2.2. Pooled on kohustatud järgima Vabariigi Valitsuse 12.05.2022 määruses nr 54 „Perioodi
2021–2027 ühtekuuluvus- ja siseturvalisuspoliitika fondide vahendite andmisest avalikkuse
teavitamine“ (https://www.riigiteataja.ee/akt/117052022012) sätestatud teavitusreegleid ning
esemete märgistamise ja dokumentide tähistamise nõudeid ning kasutama selleks ettenähtud
sümboolikat.
10.2.3. Üleantav lepingu ese peab olema märgistatud ja tähistatud vastavalt Vabariigi Valitsuse
12.05.2022 määruses nr 54 „Perioodi 2021–2027 ühtekuuluvus- ja siseturvalisuspoliitika fondide
vahendite andmisest avalikkuse teavitamine” (https://www.riigiteataja.ee/akt/117052022012)
toodud nõuetele kasutades selleks ettenähtud sümboolikat.
11. Lepingu kehtivus ja muutmine
11.1. Leping jõustub alates hetkest, mil pooled on selle allkirjastanud ning kehtib kuni poolte
kohustuste täitmiseni.
11.2. Õigused ja kohustused, mis oma olemusest tulenevalt ei sõltu lepingu kehtivusest, jäävad
kehtima peale lepingu lõppu.
11.3. Tellijal on õigus hankeleping ühe täitja suhtes erakorraliselt üles öelda, kui täitja rikub
hankelepingu tingimusi oluliselt või muul üldtingimustes kehtestatud alusel.
12.
Lepingu tõlgendamine
12.1. Lepingu tõlgendamisel lähtutakse võlaõigusseaduses sätestatud lepingu tõlgendamise
reeglitest ning prioriteetsuselt hankelepingust ning seejärel töövõtulepingu üldtingimustest.
12.2. Lepingu juurde kuuluvateks lahutamatuteks osadeks loetakse kõik lisad ja riigihanke
alusdokumendid ning täitja riigihankes esitatud pakkumus ja pooltevahelised kirjalikud teated,
mida lepingu lisadena eraldi ei allkirjastata.
13.
Täitja kinnitused
13.1. Täitja avaldab ja kinnitab, et:
13.1.1. ta on lepinguga ja riigihanke alusdokumentidega tutvunud ning mõistab täielikult enesele
võetavate kohustuste sisu ja tagajärgi ning on nõus nendes toodud tingimustega;
13.1.2. lepingu täitmisega ei kahjustata kolmandate isikute õigusi ja huve ning puuduvad
mistahes asjaolud, mis välistaksid tema õigusi sõlmida leping ja seda nõuetekohaselt täita;
13.1.3. ta on tutvunud lepingu lahutamatuks osaks olevate töövõtulepingu üldtingimustega.

8(10)
13.2. Hankelepingu täitmisel alltöövõtulepinguga, mille maksumus käibemaksuta ületab 50 000
eurot, esitab täitja tellijale viivitamata iga oma alltöövõtja nime, registrikoodi, kontaktandmed,
teabe nende seaduslike esindajate kohta ning alltöövõtulepingu nimetuse, kuupäeva, numbri ja
summa.
Leping on allkirjastatud digitaalselt

9(10)
Lepingu lisa .... Üleandmise-vastuvõtmise akti vorm
Alus (täida need read, mis kohalduvad):
Riigihanke viitenumber: ….
Riigihanke nimetus: …
Hankeleping nr …., sõlmitud …. a.,
Hankelepingu osa viitenumber (15-kohaline): …
Välisvahenditest rahastatud projekti toetuse kood ja nimetus: …
Käesolevaga annab ………….. (täitja ettevõtte nimi) üle ning ……… (tellija asutuse nimi) võtab
vastu (edaspidi lepingu ese):
1.


……..
(täida lepingu esemest tulenev võimalikult detailne sisu);
……………………………………..(tulemi puhul maksumus, etapi eesmärgi kirjeldus jne)

2.

………(dokumentide loetelu).

Üleantava lepingu eseme kogumaksumus on ………………. eurot (lisandub käibemaks).
………………. (täitja lepingujärgse kontaktisiku nimi) kinnitab, et lepingu ese on üle antud
tähtaegselt, vastavalt lepingus sätestatud tingimustele.
………………. (maksja lepingujärgse kontaktisiku nimi) kinnitab, et vastuvõetud lepingu ese
vastab lepingus sätestatud tingimustele ning lepingu ese on üleantud ja vastuvõetud vastavalt
lepingus sätestatud tähtajale ja tingimustele.
…………….. (tellija lepingujärgse kontaktisiku nimi) kinnitab, et vastuvõetud lepingu ese vastab
lepingus sätestatud tingimustele ning lepingu ese on üle antud ja vastuvõetud vastavalt lepingus
sätestatud tähtajale ja tingimustele.

Käesolev üleandmise-vastuvõtmise akt on allkirjastatud digitaalselt.

Täitja:

Tellija:

…………………
/asutuse nimi/

…………………
/asutuse nimi/

…………………..
/allkirjastaja nimi/

…………………..
/allkirjastaja nimi/

10(10)

