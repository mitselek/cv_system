Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

Siseministeeriumi infotehnoloogia- ja arenduskeskuse
TÖÖVÕTULEPINGUTE ÜLDTINGIMUSED
1.
Üldsätted
1.1. Leping koosneb käesolevatest üldtingimustest (edaspidi üldtingimused) ja
eritingimustest (edaspidi eritingimused) ning nende lisadest.
1.2. Lepingu eesmärgiks on reguleerida tellija ja töövõtja (täitja) vahel lepingu alusel
tekkivaid õigussuhteid.
1.3. Lepingu täitmise keel on eesti keel, kui lepingus pole sätestatud teisiti.
1.4. Pooled on oma tegevuses iseseisvad ja kumbki pool ei vastuta teise poole poolt endale
kolmandate isikute ees võetud kohustuste täitmise eest.
1.5. Poolte õiguste ja kohustuste aluseks on Eesti Vabariigis kehtivad õigusaktid ja leping
koos selle juurde kuuluvate dokumentidega.
1.6. Pooled tagavad ja avaldavad, et lepingu sõlmimisega ei ole nad rikkunud ühegi enda
suhtes kehtiva seaduse, põhikirja või muu õigusakti sätet ega ühtki endale varem
sõlmitud lepingute ja kokkulepetega võetud kohustust.
1.7. Pooled kinnitavad ja tõendavad, et:
1.7.1. neil on seaduses ettenähtud piisav õigus- ja teovõime (füüsilisest isikust poole puhul)
lepingu sõlmimiseks ning lepingust tulenevate kohustuste täitmiseks ja õiguste
realiseerimiseks;
1.7.2. nende poolt lepingule ja selle lisadele allakirjutanud isikutele on antud piisavad
volitused selle lepingu sõlmimiseks kooskõlas põhikirjade, õigusaktide ja muude
asjakohaste dokumentidega.
1.8. Lepingu sõlmimisega kaotavad kehtivuse kõik pooltevahelised varasemad lepingud ja
muud kokkulepped niivõrd, kuivõrd need on vastuolus lepinguga.
2.

Lepingu ese
Töövõtja poolt tehtavad tööd on määratletud lepinguga ja selle juurde kuuluvate
dokumentidega. Töövõtjale laieneb ka nende tööde ja toimingute, sh kõrvalkohustuste,
teostamise ning teenuste osutamise kohustus, mis ei ole lepingus sätestatud, kuid mis
oma olemusest lähtuvalt kuuluvad lepinguga seotud tööde hulka. Nimetatu ei kuulu
teistsuguse kokkuleppe puudumisel eraldi tasustamisele ning töövõtja teostab need
tööd, toimingud ja teenused lepingus fikseeritud tähtaja raames ja tasu eest.

Töövõtja kohustused
Töövõtja on kohustatud:
3.1. teostama töid omal kulul ja vastutusel hoolikalt, kvaliteetselt, tähtaegselt ning
professionaalsel tasemel kooskõlas lepingu, õigusaktide, oma tegevus- või kutsealal
kehtivate standardite ja heade kommetega ning andma need tellijale või tema poolt
osutatud isikutele üle kokkulepitud ajal ja korras. Juhul kui füüsilisest isikust
töövõtjaga sõlmitud lepingu esemeks olevaks tööks on teose loomine, eeldatakse, et
töövõtja loob selle isiklikult, välja arvatud juhul, kui pooled lepivad kokku teisiti.
Eelkirjeldatud juhul toimub kolmandate isikute kaasamine tööde teostamisele (teose
loomine) tellija eelneval kirjalikku taasesitamist võimaldavas vormis antud nõusolekul
ning tingimusel, et kaasatud isikutega sõlmitud kokkulepped ei lähe vastuollu
lepingutingimustega;
3.2. andma tellijale viimase poolt nõutavas vormis tööde teostamise kohta informatsiooni
ja arvestama tellija poolt tehtud ettepanekuid ning tegema koostööd tellija poolt
3.

Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

osutatavate isikutega;
3.3. viivitamatult, kuid mitte hiljem kui 2 (kahe) tööpäeva jooksul alates vastavate asjaolude
ilmnemisest, teatama tellijale kirjalikku taasesitamist võimaldavas vormis selliste
asjaolude ilmnemisest, millised takistavad töövõtja kohustuste kohast täitmist,
muuhulgas mõjutavad kvaliteedi saavutamist, maksumust või omavad lepingu
täitmisele muud ebasoodsat mõju. Seejuures ei anna eelnimetatud juhtumeil
informeerimiskohustuse täitmine töövõtjale ilma tellija vastavasisulise lepinguga
samas vormis antud nõusolekuta automaatselt õigust ületada tööde kogumaksumust,
teostamise tähtaegu, mitte kinni pidada lepinguga tööde suhtes kehtestatud
kvaliteedinõuetest vms;
3.4. tasuma omal kulul kõik lepingu täitmisega seotud autori- ja mistahes iseloomuga muud
tasud kolmandatele isikutele;
3.5. andma valminud tööd ja nendega seotud õigused ning koostatud dokumentatsiooni
tellijale üle. Samuti kohustub töövõtja andma tellijale üle andmed kolmandate isikute
intellektuaalse omandi õiguste kohta seoses töödega (nimi, funktsioon tööde
teostamisel, õiguste maht jms) ning koostama lepingu täitmisega seotud
dokumentatsiooni eesti keeles, kui tellija ei ole nõustunud muus keeles
dokumentatsiooni esitamisega. Tellija nõudmisel tagab töövõtja tõlke omal kulul;
3.6. järgima tellija juhiseid ning tellija asukoha ruumide kasutamise korda ja teisi
turvalisusega või ohutusega seotud nõudeid ja piiranguid, mida tellija on töövõtjale
tutvustanud enne lepingu täitmisele asumist või lepingu täitmise ajal;
3.7. tagama, et tema poolt kaasatud meeskonnaliige kasutab talle eraldatud elektroonilist
läbipääsukaarti isiklikult ning registreerib sellega oma liikumist tellija ruumides, kui
tellija on võimaldanud meeskonnaliikmele juurdepääsu tellija ruumidesse;
3.8. tagama, et töövõtja poolt kaasatud meeskonnaliige kasutab tellija poolt talle
kasutamiseks antud vara, seadmeid ja ligipääse infosüsteemidele üksnes isiklikult,
otstarbekohaselt ja heaperemehelikult, üksnes lepinguliste kohustuste kohaseks
täitmiseks ning tagama talle usaldatud vara kaitstuse ja säilimise. Töövõtja kannab
varalist vastutust tema meeskonnaliikme tahtliku või hooletu käitumise tõttu tellijale
tekitatud kahju eest;
3.9. Tellija poolt meeskonnaliikmele antud seamete ja ligipääsude kasutamisel ei ole
töövõtja poolt kaasatud meeskonnaliikmel õiguspärast ootust privaatsusele ning tellija
logib nende tegevusi seadmetes ja süsteemides;
3.10. täitma muid tööde teostamisega kaasnevaid ning lepingus ja õigusaktides sätestatud
kohustusi;
3.11. lepingu alusel ja selles sätestatud maksumuse eest teostama ka nn sidustöid, mis ei ole
lepingus sõnaselgelt sätestatud, kuid mille teostamine on headest tavadest ja töövõtja
ametialasest professionaalsusest lähtudes nõutavad ja/või vajalikud lepingust tuleneva
eesmärgi saavutamiseks. Käesolevas punktis kirjeldatud sidustööde all ei peeta silmas
tellijast tulenevat lähteülesande või töömahu muudatust.
4.
4.1.
4.2.
4.3.

4.4.
4.5.

Töövõtja õigused
Töövõtjal on õigus:
nõuda tellijalt lepingutingimustest kinnipidamist;
saada tellijalt tööde teostamise eest tasu lepingus sätestatud tingimustel ja korras;
teha tellijale ettepanekuid tööde teostamise osas, esitades selle kohta omapoolsed
põhjendused kirjalikku taasesitamist võimaldavas vormis, mille tellija vaatab läbi ja
teatab töövõtjale otsustusest ettepaneku arvestamise või arvestamata jätmise kohta;
nõuda tellijast sõltuvate õigusvastaste takistuste kõrvaldamist tööde teostamisel;
nõuda tööde teostamisega seotud koosolekute korraldamist, kui see on vältimatu tööde

Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

normaalseks teostamiseks, tähtaegadest kinnipidamiseks ja kvaliteedi tagamiseks.
Tellija korraldab töövõtja eelkirjeldatud nõudmisel koosoleku 2 (kahe) tööpäeva
jooksul alates töövõtja vastavast kirjalikku taasesitamist võimaldavas vormis edastatud
nõudmisest.
4.6. teostada muid lepingus ja õigusaktides sätestatud õigusi.
5.
5.1.
5.2.
5.3.
5.4.
5.5.
5.6.
6.
6.1.
6.2.
6.3.
6.4.
6.5.
6.6.

Tellija kohustused
Tellija on kohustatud:
maksma töövõtjale tööde eest tasu lepingus sätestatud tingimustel ja korras;
looma töövõtjale tööde teostamiseks vajalikud tingimused vastavalt eritingimustes
sätestatule;
mitte tegema töövõtjale põhjendamatult takistusi tööde teostamisel;
vastu võtma töövõtja poolt nõuetekohaselt teostatud lepingujärgsed tööd;
osalema töödega seotud korralistel koosolekutel;
täitma muid lepingus ja õigusaktides sätestatud kohustusi.
Tellija õigused
Tellijal on õigus:
nõuda töövõtjalt lepingutingimustest kinnipidamist;
põhjendatult keelduda kooskõlastamast töövõtja poolt kooskõlastamiseks
esitatud ettepanekuid;
kutsuda kokku poolte koosolek, sellest töövõtjale võimalusel 2 (kaks) tööpäeva
kirjalikku taasesitamist võimaldavas vormis ette teatades;
lisaks seaduses sätestatud juhtudele pikendada poolte kokkuleppel lepingu täitmise või
kehtivuse tähtaega kuni kuue kuu võrra;
kaasata lepingu täitmisse tellija poolele (eelkõige maksja rollis) teisi riigiasutusi;
igal ajal kontrollida lepingu eseme vastavust lepingule ja nõuda töövõtjalt
informatsiooni lepingu täitmise kohta.

7.
Lepingu maksumus
7.1. Lepingu maksumus sisaldab endas muuhulgas töövõtja poolt lepingu raames tehtavaid
kõiki kulutusi ja tasu lepingus sätestatud autoriõiguste eest (autori varaliste õiguste
loovutamine ja isiklike õiguste osas kasutusõiguse ehk litsentsi andmine), samuti kõiki
muid tööde teostamiseks tehtud kulutusi.
7.2. Tellija tasub töövõtjale nõuetekohaselt teostatud tööde eest vastavalt eritingimustes
sätestatule, kas peale poolte poolt tööde üleandmise-vastuvõtmise akti allkirjastamist
ning selle alusel esitatud arve saamist ja selle heakskiitmist või peale tööde teostamist
esitatud arve saamist või füüsilisest isikust töövõtja korral peale poolte poolt tööde
üleandmise- vastuvõtmise akti allkirjastamist.
7.3. Arve maksetähtaeg peab olema vähemalt 21 (kakskümmend üks) kalendripäeva arvates
selle kättesaamisest. Juhul kui lepingu maksumus tasutakse füüsilisest isikust
töövõtjale, makstakse lepingu täitmise eest hiljemalt 14. (neljateistkümnendal)
kalendripäeval pärast tööde üleandmise-vastuvõtmise akti allkirjastamist.
7.4. Kui töövõtja on Eestis registreeritud ettevõte, saadab töövõtja tellijale Eesti e-arve
standardile vastava e-arve e-arvete operaatori Fitek AS kaudu (täpsem info
http://www.fitek.ee/). Kui töövõtja ei ole Eestis registreeritud ettevõte saadab töövõtja
tellijale pdf formaadis e-posti aadressil arved@smit.ee. E-arve loetakse laekunuks selle
Fitek AS-le laekumise kuupäevast.
7.5. Arvel peab lisaks standardis nimetatud andmetele olema toodud tellija kontaktisiku
perekonnanimi, riigihanke viitenumber (kui on asjakohane), hanke- ja raamlepingu

Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

7.6.

7.7.

7.8.

7.9.

number (kui on asjakohane) ja tellimuse viitenumber (kui on asjakohane) ning
välisvahendite projekti tunnus (kui on tegemist välisvahenditest rahastatava
lepinguga).
Töövõtja poolt esitatav arve peab selgelt ja üheselt viitama lepingule. Käesolevas
punktis ja punktis 7.5 esitatud tingimustele mittevastav arve ei kuulu tasumisele. Arve
maksetähtaeg on kakskümmend üks kalendripäeva, v.a juhul, kui kohalduvate
välisvahendite tingimustest tuleneb ja on konkreetses lepingus sätestatud teisiti.
Juhul kui pooled on lepingus sätestanud lepingu maksimaalse maksumuse, käsitlevad
pooled nimetatud summat indikatiivsena, s.t. kui leping öeldakse kooskõlas lepingu
tingimustega üles või on tellija esitanud lepingu alusel tellimusi lepingu lõppemise
hetkeks väiksemas mahus kui on lepingu maksimaalne maksumus, ei kuulu
maksimaalse maksumuse ja tegeliku maksumuse vahe töövõtjale välja maksmisele ega
muul moel hüvitamisele.
Juhul kui tellijal on alus nõuda töövõtjalt leppetrahvi ja/või kahju hüvitamist, on tellijal
õigus leppetrahv ja/või kahjutasu maha arvata lepingu alusel töövõtjale tasumisele
kuuluvast summast.
Juhul kui tööd ei vasta lepingus toodud nõuetele, võib tellija lepingu maksumust
ühepoolselt alandada, teavitades sellest töövõtjat kirjalikku taasesitamist võimaldavas
vormis.

8.
Tööde kvaliteet. Üleandmine ja vastuvõtt
8.1. Tehtud tööde kvaliteet peab vastama vähemalt lepingus toodud nõuetele ja antud
töödele tavapäraselt esitatavatele nõuetele. Nimetatud nõuetele peavad vastama ka
tööde juurde kuuluvad dokumendid jms.
8.2. Lepingu ese antakse töövõtja poolt tellijale üle tellija asukohas kooskõlas lepingu
tingimustega.
8.3. Tellijal on kümme tööpäeva aega kontrollida vastuvõtmiseks esitatud tööde
lepingutingimustele vastavust ning üleandmise-vastuvõtmise akti allkirjastamiseks.
Tellija võib nimetatud tähtaega pikendada, kui pikendamine on põhjendatud.
8.4. Kui lepingu eseme vastuvõtmine toimub arve heakskiitmise teel, tuleb see sätestada
lepingu eritingimustes, tellimuses või pakkumise esitamise ettepanekus.
8.5. Juhul kui tellija ei ole punktis 8.3 nimetatud tähtaja jooksul üleandmise-vastuvõtmise
akti allkirjastanud ega teatanud tähtaja pikendamisest, loetakse lepingu ese
vastuvõetuks ning vastuvõtmise hetkeks punktis 8.3 sätestatud tähtaja möödumisele
järgnevat kalendripäeva. Käesolevas punktis sätestatu ei kuulu kohaldamisele juhul,
kui leping ei ole täielikult rahastatud riigieelarvest (välisvahendite kasutamisel).
8.6. Juhul kui tellija avastab vastuvõtmiseks esitatud lepingu esemes vigu, puudusi või muu
lepingutingimustele mittevastavuse, on töövõtja lepingu rikkumises ning rikkumise
kõrvaldamine toimub tellija sellekohaste juhiste alusel.
8.7. Tellijal on õigus puudustega lepingu eseme vastuvõtmisest keelduda näidates ära
keeldumise põhjused või võtta puudustega lepingu ese vastu, lisades puuduste või
vaegtööde nimekirja koos puuduste kõrvaldamise tähtajaga üleandmise-vastuvõtmise
akti. Akti allkirjastamisega kinnitab töövõtja, et on teadlik aktis märgitud puuduste
kõrvaldamise ja vaegtööde teostamise tähtaegadest ning võtab kohustuse nendest
tähtaegadest kinni pidada. Kõrvaldatud puuduste kohta vormistatakse eraldi
üleandmis-vastuvõtmise akt.
8.8. Kui tellijal puuduvad lepingu eseme osas pretensioonid, allkirjastavad pooled lepingu
eseme üleandmise-vastuvõtmise akti.
8.9. Töövõtja annab tellijale koos üleandmise-vastuvõtmise aktiga üle lepingu eseme juurde
kuuluva tehnilise ja muu lepingu eseme kasutamiseks ja haldamiseks vajaliku

Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

dokumentatsiooni tellija soovi kohaselt kas paberil ja/või elektroonilisel andmekandjal
(CD/DVD vms) ja/või e-posti teel või paigaldab selle tellija näidatud keskkonda.
8.10. Juhul kui lepingu esemeks on arendustööde tulem ning arendustööde üleandmiseks ei
ole üleandmise-vastuvõtmise akti allkirjastatud ja ei kohaldu punkt 8.5, loetakse
arendustööde vastuvõtmise ajaks päeva, mil tellija on töö tulemi tervikuna
toodangukeskkonnas (live) kasutusele võtnud. Käesolevas punktis sätestatu ei kuulu
kohaldamisele juhul, kui leping ei ole täielikult rahastatud riigieelarvest (välisvahendite
kasutamisel).
8.11. Tellija poolt lepingu eseme vastuvõtmine ei vabasta töövõtjat vastutusest lepingu
eseme üleandmisel-vastuvõtmisel avastamata jäänud vigade või nende
mittenõuetekohasuse eest ning töövõtja kohustub lepingu eseme üleandmise hetkel
esinenud vastavad vead või puudused kõrvaldama omal kulul mõistliku aja jooksul.
8.12. Kui töövõtja ei nõustu tellija poolt lepingu eseme vastuvõtmisest keeldumisel või
puudustega või vigadega vastuvõtmisel tuvastatud vigade või puuduste olemasoluga,
on töövõtjal õigus nõuda ekspertiisi teostamist. Sel juhul tellib töövõtja tellija poolt
osundatud lepingu eseme puuduste või vigade tuvastamiseks tellijaga kokku lepitud
isikult ekspertiisi. Kui ekspertiisi tulemusel ilmneb, et tööde vastuvõtmisest
keeldumine on olnud põhjendamatu, hüvitab tellija töövõtjale ekspertiisikulud, vastasel
korral kannab ekspertiisikulud töövõtja. Kui ekspertiisi tulemusel ilmneb, et tellija
osundatud lepingu eseme puudused või vead olid osaliselt põhjendatud, hüvitab tellija
töövõtjale ekspertiisikulud proportsionaalselt üksnes nende puuduste või vigade osas
ekspertiisi kogukuludest, mille puudumist ekspertiis on tuvastanud.
9.
Poolte vastutus. Vääramatu jõud
9.1. Töövõtja vastutus:
9.1.1. Töövõtja vastutab igasuguse lepingurikkumise eest, eelkõige kui tööd ei vasta
lepingus ja selle lisades kokkulepitud nõuetele. Tööd loetakse muuhulgas
mittevastavaks juhul, kui töövõtja ei esita tööde üleandmisel-vastuvõtmisel tööde
kohta nõuetekohast dokumentatsiooni, ei anna töid tähtaegselt üle, ei teosta töid
nõuetekohaselt, jätab tellijale lepingu täitmise kohta informatsiooni esitamata vms.
9.1.2. Juhul kui töövõtja rikub lepingust tulenevat kohustust, mille heastamine ei ole
võimalik, on tellijal õigus nõuda töövõtjalt leppetrahvi 5% (viis protsenti) lepingu
maksumusest iga rikkumise eest. Juhul kui tegemist on olulise lepingurikkumisega,
on tellijal lisaks leppetrahvinõudele õigus ka leping erakorraliselt ühepoolselt
lõpetada.
9.1.3. Juhul kui töövõtja rikub lepingust tulenevat kohustust, mille heastamine on võimalik,
on tellijal õigus esitada töövõtjale nõue rikkumiste kõrvaldamiseks (edaspidi ka
„ettekirjutus“), andes töövõtjale rikkumise kõrvaldamiseks mõistliku tähtaja
(sõltuvalt tööde iseloomust, rikkumise asjaoludest jms, kuid üldjuhul mitte rohkem
kui 5 (viis) tööpäeva). Kui töövõtja ei täida ettekirjutust selleks antud tähtaja jooksul,
peab töövõtja maksma tellijale leppetrahvi 0,5% (null koma viis protsenti) lepingu
maksumusest iga rikkumise kõrvaldamisega viivitatud päeva eest, välja arvatud
punktis 9.1.4 sätestatud juhtudel, mil kohaldatakse nimetatud punktis sätestatud
leppetrahvimäära. Samuti annab töövõtja poolt rikkumise kõrvaldamisega
viivitamine vaatamata tellija poolt ettekirjutuse tegemisele tellijale õiguse leping
erakorraliselt ühepoolselt lõpetada. Juhul kui tegemist on olulise rikkumisega, ei pea
tellija töövõtjale rikkumise kõrvaldamiseks täiendavat tähtaega andma ning võib
lepingu olulise rikkumise esinemisel erakorraliselt ühepoolselt lõpetada.
9.1.4. Juhul kui töövõtja viivitab tööde teostamise või üleandmisega üle lepingus kokku
lepitud tähtpäevade, on tellijal õigus nõuda töövõtjalt leppetrahvi, mille suuruseks on

Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

1% (üks protsent) teostamata või üle andmata töö maksumusest iga viivitatud päeva
eest.
9.1.5. Töövõtja kohustub hüvitama kõik kulud ja kahjud, mis tekivad tellijale seoses
töövõtja poolt teostatud töödes esinevate puudustega.
9.1.6. Punktist 12 tulenevate kohustuste mittejärgimise korral on tegemist olulise
lepingurikkumisega ning tellijal on õigus leping erakorraliselt ühepoolselt lõpetada
ja/või nõuda leppetrahvi 5% (viis protsenti) lepingu maksumusest iga rikkumise eest.
Antud punkti alusel lepingu lõpetamisel tasub tellija töövõtjale tehtud tööde eest
üksnes juhul, kui tellijal on huvi lepingu osalise täitmise vastu.
9.1.7. Lepingu erakorraline ühepoolne lõpetamine ei võta tellijalt õigust nõuda töövõtjalt
leppetrahvi ja kahju hüvitamist. Juhul kui ühe ja sama rikkumise eest võimaldab
leping nõuda leppetrahvi mitme sätte alusel, on tellijal õigus otsustada, millise sätte
alusel ta leppetrahvi nõuab.
9.1.8. Tellijal on õigus tööde eest tasumisel vähendada lepingu maksumust leppetrahvi
summa võrra. Lepingus sätestatud leppetrahvid on kokku lepitud kohustuste
täitmisele sundimiseks ning leppetrahvi nõudmine ei mõjuta tellija õigust nõuda
töövõtjalt täiendavalt ka kohustuse täitmist ja kahju hüvitamist.
9.2. Tellija vastutus:
9.2.1. juhul kui tellija viivitab lepingus sätestatud rahaliste kohustuste täitmisega, on
töövõtjal õigus nõuda tellijalt viivist 0,05% (null koma null viis protsenti) päevas
tähtaegselt tasumata summalt, kuid mitte rohkem kui 5% (viis protsenti) lepingu
maksumusest.
9.3. Lepingust tulenevate kohustuste mittetäitmist või mittenõuetekohast täitmist ei loeta
lepingu rikkumiseks, kui selle põhjuseks oli vääramatu jõud.
9.4. Poolte koguvastutus lepingu täitmisel on piiratud lepingu kogumaksumusega, v.a
konfidentsiaalsuskohustuse rikkumisel tahtlikult või raskest hooletusest.
10. Teadete edastamine ja kontaktisikud
10.1. Teadete edastamine toimub üldjuhul telefoni, e-posti või posti teel. Juhul kui teate
edastamisel on olulised õiguslikud tagajärjed, peavad teisele poolele edastatavad teated
olema edastatud kirjalikus vormis, muuhulgas näiteks poolte lepingu lõpetamise
avaldused, samuti poole nõue teisele poolele, mis esitatakse tulenevalt lepingu
rikkumisest jms.
10.2. Lepinguga seotud teated edastatakse teisele poolele lepingus märgitud
kontaktandmetel. Kontaktandmete muutusest on pool kohustatud koheselt
informeerima teist poolt. Juhul kui pool on lepingu kehtivuse aja jooksul muutnud oma
kontaktandmeid ning ei ole sellest teist poolt kirjalikku taasesitamist võimaldavas
vormis informeerinud, loetakse teade poole poolt kättesaaduks, kui see on saadetud
kõige viimastel poole poolt teatatud kontaktandmetel.
10.3. Kirjalik teade loetakse poole poolt kättesaaduks, kui see on üle antud allkirja vastu või
kui teade on saadetud postiasutuse poolt tähitud kirjaga poole poolt teatatud aadressil
ja postitamisest on möödunud 5 (viis) kalendripäeva. E-posti teel, sh digitaalselt
allkirjastatud dokumentide, saatmise korral loetakse teade kättesaaduks kohale
jõudmise teates märgitud kellaajal või e-kirjas näidatud saatmise kellaajal.
10.4. Poolte kontaktisikud on määratud lepingu eritingimustes. Tellija kontaktisikul on õigus
esindada tellijat kõikides lepingu täitmisega seotud küsimustes, v.a lepingu muutmine
(sh lepingu mahu suurendamine, lepingu eseme või tähtaja oluline muutmine jms),
lepingu ühepoolne erakorraline lõpetamine ning leppetrahvi, viivise või kahjude
hüvitamise nõude esitamine.

Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

11. Omandiõigus. Autoriõigused. Dokumentide ja informatsiooni säilitamine
11.1. Lepingu alusel töövõtja poolt loodud või tema poolt kolmandatelt isikutelt omandatud
ja lepingu alusel tellija poolt vastuvõetud ning tasutud lepingu ese ja sellega seotud
võõrandatavad intellektuaalse omandi õigused, sh autori kõik varalised õigused
(edaspidi „õigused“) lähevad lepingu eseme vastuvõtmisega lepingus sätestatud tasu
eest täies mahus üle tellijale. Lepingu eseme suhtes kehtivate intellektuaalse omandi
õiguste osas, mis oma olemuselt üleantavad ei ole, sh autori isiklikud õigused, annab
töövõtja tellijale arvates materjalide üleandmisest tagasivõtmatu kogu autoriõiguste
kehtivuse aja kehtiva ainulitsentsi. Tellijal on pärast lepingu eseme vastuvõtmist
muuhulgas õigus omal äranägemisel otsustada lepingu eseme kasutamisega seonduvad
asjaolud, sh otsustada lepingu eseme avaldamise viis, lepingu eseme kasutamise
algusaeg ja tingimused, teha muudatusi, täiendusi ja parandusi lepingu esemes või
lepingu esemeks olevas teoses, selle pealkirjades või autorinime tähistuses, lisada
lepingu esemele teiste isikute teoseid ja õigus vaidlustada lepingu eseme või lepingu
esemeks oleva teose, nende pealkirjades ja autorinime tähistuses tehtavaid moonutusi
ning nende kohta antud kahjustavaid hinnanguid, ning nõuda lepingu eseme kasutamise
lõpetamist (ainulitsents koos all-litsentseerimisõigusega). Töövõtja kohustub tagama,
et tal on kõik õigused eelpool nimetatud viisil varalised õigused loovutada ja isiklike
õiguste osas ainulitsents anda.
11.2. Lepingu eseme või lepingu esemeks oleva teose kasutamise viis ega territoorium ei ole
piiratud, st neid võib kasutada mistahes viisil (sh internetikeskkonnas) ja kogu
maailmas.
11.3. Töövõtjal ei ole ilma tellija eelneva kirjaliku nõusolekuta õigust kasutada lepingu eset
või nende iseseisva tähendusega osasid või õigusi.
11.4. Töövõtja poolt lepingu alusel kogutud informatsioon või selle töötlused loetakse tellija
omandiks ja lepingu lõppemise korral või tellija nõudmisel on töövõtja kohustatud
viivitamatult omal kulul üle andma tellijale kogu tema valduses oleva sellise
informatsiooni. Samuti kuulub tellijale andmekandja, mille vahendusel lepingu ese,
lepingu esemeks olev teos või lepingu esemega seotud dokumendid reprodutseeritakse,
omandiõigus.
11.5. Kõik lepingu alusel loodud mistahes vormis ja sisuga projektid, plaanid, joonised,
spetsifikatsioonid ja muud dokumendid, mis on loodud töövõtja poolt või sattunud
töövõtja valdusesse või kontrolli alla lepingu alusel tööde teostamisel, loetakse tellija
omandiks. Kui pooled ei lepi kokku teisiti, on töövõtja lepingu lõppemise korral või
tellija nõudmisel kohustatud oma kulul viivitamatult tagastama tellijale kõik tema
valduses olevad ja eespool viidatud dokumendid, muud infokandjad ja tehnilised
vahendid.
11.6. Kui kolmas isik takistab tellijat tema lepingust tulenevate intellektuaalse omandi
õiguste kasutamisel või rikub neid õigusi, teatab tellija sellest töövõtjale, kes peab
viivitamata võtma tarvitusele kõik vajalikud abinõud, et võimaldada lepingust
tulenevate õiguste kasutamist ja lõpetada tellija õiguste rikkumine. Kui töövõtja võtab
sellised abinõud tarvitusele, teeb tellija temaga vajalikul määral koostööd.
11.7. Juhul kui tellija vastu esitatakse nõue tööde tegemisel toimunud autoriõiguste
rikkumise tõttu, vastutab tellijale tekkinud kahju eest töövõtja.
12. Konfidentsiaalsus
12.1. Töövõtja kohustub lepingu kehtivuse ajal ning pärast lepingu lõppemist määramata
tähtaja jooksul hoidma konfidentsiaalsena kõiki talle seoses lepingu täitmisega
teatavaks saanud asutusesiseseks kasutamiseks mõeldud teavet kuni teabepiirangu
tähtaja lõpuni. Eelkõige, kuid mitte ainult, kohustub töövõtja hoidma

Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

konfidentsiaalsena andmeid, mis sisalduvad lepingus, lepingu täitmiseks üleantud
dokumentides ja muudes dokumentides, mille sisuga on töövõtjal olnud võimalus
seoses lepingu täitmisega tutvuda, lisaks eeltoodule mistahes muid andmeid.
12.2. Konfidentsiaalse informatsiooni avaldamine kolmandatele isikutele on lubatud vaid
tellija eelneval kirjalikku taasesitamist võimaldavas vormis antud nõusolekul.
Lepingus sätestatud konfidentsiaalsuse nõue ei laiene informatsiooni avaldamisele
poolte audiitoritele, advokaatidele, pankadele ning juhtudel, kui pool on õigusaktidest
tulenevalt kohustatud informatsiooni avaldama. Töövõtja on teadlik, et leping on
avaliku teabe seaduses sätestatud ulatuses avalik.
12.3. Töövõtja kohustub täitma organisatsioonilisi, füüsilisi ja infotehnoloogilisi
turvameetmeid konfidentsiaalsete andmete kaitseks juhusliku või tahtliku volitamata
muutmise, juhusliku hävimise, tahtliku hävitamise, avalikustamise jms eest.
12.4. Töövõtja kohustub mitte kasutama konfidentsiaalset teavet mitte ühelgi viisil isikliku
kasu saamise eesmärgil ega kolmandate isikute huvides.
12.5. Muuhulgas kohustub töövõtja tagama, et tema esindaja(d), töötajad, lepingupartnerid
ning muud isikud, keda ta oma kohustuste täitmisel kasutab, oleksid käesolevas
lepingus sätestatud konfidentsiaalsuse kohustusest teadlikud ning nõudma nimetatud
isikutelt selle kohustuse täitmist samadel tingimustel.
13. Garantii
13.1. Garantiiaja alguseks loetakse lepingu eseme vastuvõtmise hetke. Kui lepingu ese
antakse üle osade kaupa, loetakse garantiiaja alguseks viimase osa üleandmise aega,
kui lepingu eritingimustes ei ole sätestatud teisiti.
13.2. Garantiiperioodi kestus 12 (kaksteist) kuud kui eritingimustes ei ole teisiti kokku
lepitud ja puudused tuleb kõrvaldada mõistliku aja jooksul.
13.3. Garantiiga ei ole hõlmatud puudused, mis on tekkinud tellija hooletuse või tahtliku
tegevuse või tegevusetuse tagajärjel.
13.4. Töövõtja kohustub asuma omal kulul kõrvaldama garantiiaja kestel lepingu esemel
ilmnevad puudused alates tellija poolt töövõtjale esitatava vastavasisulise nõude
hetkest ja kooskõlas lepinguga ning mitte lõpetama vajalikke tegevusi enne, kui
puudused on kõrvaldatud.
13.5. Kõik kulud, mis kaasnevad garantiiperioodil ilmnenud garantii alla kuuluva puuduse
kõrvaldamisega, sh veo-, posti- jm kaasnevad kulud, kannab töövõtja.
13.6. Juhul kui töövõtja ei käsitle puudust garantii alla kuuluva puudusena, teavitab ta sellest
tellijat viivitamatult koos asjakohaste põhjendustega enne vea parandamist. Kui tellija
töövõtjaga ei nõustu, on tellijal õigus tellida kolmandalt osapoolelt enne asja
parandamist asja defekteerimine. Kui defekteerimise tulemusel ilmneb, et puudus või
viga kuulub garantii alla, kohustub töövõtja kandma defekteerimise ja vea parandamise
kulud, muul juhul kannab defekteerimise kulud tellija. Kui asja puudus või viga ei
kuulu garantii alla on töövõtjal õigus vastavalt lepingule dokumenteerida vea
kõrvaldamisele kulunud aeg ning nõuda selle hüvitamist kooskõlas lepinguga või kui
lepinguga ei ole kokku lepitud töö teostamise tunni- vm kohalduvat tasu, lepivad
pooled kulude hüvitamises eraldi kokku, kokkuleppe aluseks on töövõtja poolt
tavapäraselt taoliste tööde eest esitatav hinnakiri või vastava töö tavapärane maksumus.
13.7. Arendustööde puhul loetakse veateade esitatuks, kui see on registreeritud tellija
veahalduskeskkonnas (ServiceDesk) ning veahalduskeskkond on selle edastanud
töövõtja poolt määratud kontaktisikule.
13.8. Tellija nõudmisel kohustub töövõtja kõrvaldama garantiiperioodil ilmnenud vead ja
puudused lepingu esemel tellija asukohas, kui kohapealne vea ja/või puuduse
kõrvaldamine on tulenevalt lepingu eseme olemusest võimalik.

Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

13.9. Kui töövõtja ei asu puudust kõrvaldama kooskõlas lepinguga, on tellijal õigus
kõrvaldada see ise või kasutada kolmanda isiku abi ning nõuda töövõtjalt lisaks
leppetrahvile kõrvaldamisega seotud kulude hüvitamist.
13.10. Kui lepingu esemeks on asi ning selle või mõne selle komponendi tootjapoolne
garantiiaeg on pikem lepinguga kokku lepitud garantiiajast, ei katkesta lepingukohase
garantiiaja lõppemine tootjapoolse garantii kehtivust. Käesolevas punktis toodud
tootjapoolse garantiiga seonduva dokumentatsiooni on töövõtja kohustatud andma
tellijale eraldi üle, kuid garantiidokumentide üleandmise kohustuse täitmata jätmine ei
mõjuta garantii kehtivust.
13.11. Juhul kui lepingu esemeks on asi ja töövõtja kõrvaldab lepingu esemel ilmnenud
lepingutingimustele mittevastavuse parandamise teel, pikeneb garantiiperiood eseme
parandamise aja kestuse võrra. Kui töövõtja kõrvaldab lepingu esemel või selle
komponendil ilmnenud lepingutingimustele mittevastavuse eseme või komponendi
asendamise teel, algab vastava eseme või komponendi garantiiaja kulgemine algusest
alates ümbervahetamise kuupäevast.
14. Nõuete ja kohustuste üleandmine ja lepingu ülesütlemine
14.1. Tellijal on õigus sõltumata põhjusest leping igal ajal üles öelda, teatades töövõtjale
vähemalt kuuskümmend kalendripäeva ette. Nimetatud õigus on tellijal ka juhul, kui
pooled on kokku leppinud tähtajalises lepingus. Käesoleva punkti alusel lepingu
ülesütlemisel kohustub tellija tasuma töövõtjale ülesütlemise hetkeks faktiliselt üle
antud esemete või osutatud teenuste eest, muud summad hüvitamisele ei kuulu.
14.2. Poolel on õigus leping ennetähtaegselt ühepoolselt üles öelda, teatades sellest ette, kui:
14.2.1. teine pool on rikkunud lepingut ning pole rikkumist kõrvaldanud poole poolt
määratud mõistliku tähtaja jooksul; või
14.2.2. tegemist on olulise lepingu rikkumisega; või
14.2.3. rikkumine on korduv.
14.3. Lepingu ülesütlemisel töövõtja süü tõttu, on töövõtja õigus nõuda tasu vaid lepingu
lõppemisehetkeks faktiliselt üle antud esemete või osutatud teenuste eest, mida tellijal
on tegelikkuses võimalik kasutada.
14.4. Lisaks mujal sätestatule, on poolel õigus igal ajal leping üles öelda juhul, kui:
14.4.1. lepingu täitmine on takistatud vääramatu jõu tõttu ning nimetatud mõju on peatanud
lepingu täitmist kauem kui kolm kuud; või
14.4.2. teise poole suhtes on alustatud pankrotimenetlust, pankrot on välja kuulutatud või
tema varad on arestitud või tema finantsseisund on teise poole põhjendatud hinnangul
oluliselt halvenenud ja see halvenemine muudab vähetõenäoliseks lepingu
nõuetekohase täitmise.
14.5. Lepingu lõppemise kohase arvelduse kohustub tellija teostama kahe kuu jooksul
lepingu lõppemise hetkest.
14.6. Õigused ja kohustused, mis oma olemusest tulenevalt ei sõltu lepingu kehtivusest,
jäävad kehtima peale lepingu lõppemist.
15. Lõppsätted
15.1. Leping jõustub allakirjutamisest poolte poolt ja kehtib kuni lepingust tulenevate õiguste
realiseerimise ja kohustuste täitmiseni. Lepingu tingimusi võib muuta ainult
pooltevahelise kirjaliku või digitaalselt allkirjastatud kokkuleppega.
15.2. Pooled võivad lepingu erakorraliselt ühepoolselt lõpetada ja kasutada muid
õiguskaitsevahendeid jms lisaks lepingus sätestatule seaduses sätestatud juhtudel ja
korras.
15.3. Lepingu lõppemine ei mõjuta selliste kohustuste täitmist, mis oma olemuse tõttu

Kehtestatud
Peadirektori 12.02.2021 käskkirjaga nr 3-1/16
Kehtiv alates 12.02.2021

kehtivad ka pärast lepingu lõppemist (nt konfidentsiaalsuskohustus, kokkulepped
materjalide suhtes kehtivate intellektuaalse omandi õiguste osas jms).
15.4. Pooled on kokku leppinud, et pooltel on õigus loovutada lepingust tulenevaid ja sellega
seotud õigusi ja kohustusi kolmandatele isikutele ainult teise poole eelneval kirjalikku
taasesitamist võimaldavas vormis antud nõusolekul. Kolmandale isikule õiguste ja
kohustuste loovutamiseks käesoleva sätte tähenduses ei ole tellija poolt lepingust
tulenevate ja sellega seotud õiguste ja kohustuste loovutamine teisele riigiasutusele või
riigi äriühingule.
15.5. Lepingule kohaldatakse Eesti Vabariigis kehtivat õigust. Juhul kui lepingu mõni säte
osutub vastuolus olevaks Eesti Vabariigis kehtivate õigusaktidega, ei mõjuta see
ülejäänud sätete kehtivust. Kui kirjeldatud juhul on tegemist imperatiivsete sätetega,
millest erinevalt ei saa kokku leppida, viiakse seadusega vastuolus olevad sätted
esimesel võimalusel kehtiva regulatsiooniga kooskõlla.
15.6. Juhul, kui lepingu dokumendid on omavahel vastuolus, lähtutakse järgmisest
prioriteetsuse järjekorrast: 1) leping; 2) üldtingimused; 3) muud lepingu dokumendid.
Juhul kui vastuolus on hankeleping ja raamleping, lähtutakse hankelepingus sätestatust.
15.7. Lepinguga seotud vaidlused, mida pooled ei ole suutnud läbirääkimiste teel lahendada,
antakse lahendamiseks Harju maakohtule.
15.8. Üldtingimused on koostatud 10 (kümnel) lehel.

