Pakkumuse esitamise ettepanek ja hanke alusdokumendid avatud hankemenetluses
„Illegaali Rändepaketi taustakontroll“ (301189)
1. Lisad
1.1. Lisa 1 – Hankelepingu projekt;
1.2. Lisa 1.1 – SMIT töövõtulepingute üldtingimused;
1.3. Lisa 2 – Tehniline kirjeldus;
1.4. Lisa 3 – Vastavustingimused (eRHR vorm);
1.5. Lisa 3.1 – Ühispakkujate volikiri.
1.6. Lisa 4 – Hankepass (eRHR vorm) esitatakse iga ühispakkuja või tuginetava isiku
kohta, kelle majandus-ja/või finantsnäitajatele ja/või tehnilisele ja kutsealasele
pädevusele tuginetakse või välismaa äriühingu kohta, kelle nimel esitab pakkumuse
filiaal;
1.7. Lisa 5 – Hindamiskriteeriumid (eRHR vorm);
1.8. Lisa 6 – Hanketeade (eRHR vorm).
2. Riigihanke osadeks jaotamine
2.1. Hanke osadeks jaotamine ei ole lepingu olemusest tulenevalt võimalik ja hanke
osadeks jaotamata jätmine on põhjendatud järgmistel kaalutlustel:
2.1.1. Hankija ostab arendusteenust ühelt täitjalt, et tagada hanke tulemusel tarnitava
tulemi ühetaolisus. Analüüsitöid, mis osaliselt eelnevad arendustöödele ja osaliselt
toimuvad samal ajal, ei ole lepinguga taotletava eesmärgi saavutamist ohtu seadmata
võimalik arendustöödest selliselt eraldada, et neid saaks teostada erinevad täitjad.
2.1.2. Mitme töövõtja paralleelne kaasamine muudaks lepingu täitmise haldamise
oluliselt keerukamaks ja suurendaks ka hankija halduskoormust. Eri osade töövõtjate
tegevuse pidev kooskõlastamine, ühise dokumentatsiooni ja arendusstandardite
rakendamine ning kvaliteedijärelevalve killustatud tööde puhul on ülemäära kulukas
ja tekitab lepingu täitmisel olulise riskifaktori.
2.1.3. Arendusmeeskonna tihe koostöö ning olemasoleva süsteemi põhjalik tundmine
nõuavad sujuvat info- ja töövoogu, mida osadeks jagamine kahjustaks.
2.2. Seega tagab hangete osadeks mitte jagamine efektiivse, kvaliteetse ja kulutõhusa
lahenduse.
3. Olelusringi kulude arvestamine
3.1. Hanke iseloom ja maht ei eelda pikaajalist kasutust ega keerukat elutsükli juhtimist.
Hankega soovitakse tellida piiratud mahus arendusteenust, mille tulemusena valmib
tarkvarakomponent või lahendus, mille kasutusaeg on piiratud või mille arendus
toimub pilootprojekti, analüüsi või testimise eesmärgil. Tulenevalt sellest ei kaasne
arenduse tulemusel pikaajalisi hooldus- või arenduskohustusi ning vajadus täieliku
elutsükli hindamise järele on piiratud.
4. Pakkumuse vormistamine ja esitamine
4.1. Pakkumuses esitatud andmed peavad olema tõesed, esitatud viisil ja piisava
detailsusega, mis võimaldavad hankijal kontrollida nende vastavust riigihanke
alusdokumentides toodud tingimustele.
Siseministeeriumi infotehnoloogia- ja arenduskeskus
Mäealuse 2/2, Tallinn 12618

Telefon 612 6200
E-post smit@smit.ee

Reg. kood 70008440
www.smit.ee

2(3)

4.2. Pakkumuse maksumused tuleb esitada eurodes täpsusega kuni kaks kohta pärast koma.
4.3. Pakkumuse maksumuses kajastatud summad on hankijale lõplikud, sh sisaldavad
tasusid või muid makse, v.a käibemaksu, mis kajastatakse eraldi, ning selles toodud
summadele ei lisandu täiendavaid väljamakseid ega kulutusi. 0 või negatiivse
väärtusega maksumusi ei ole lubatud kasutada ja sellised pakkumused on hankijal
õigus tunnistada mittevastavaks ning tagasi lükata.
4.4. Kui esitatavate dokumentide koosseisus on kolmanda osapoole poolt paberkandjal
allkirjastatud dokumente, esitada dokument skaneeritud kujul ning originaaldokument
esitada ainult juhul, kui hankija nõuab originaali esitamist.
4.5. Alternatiivlahendused ei ole lubatud.
4.6. Iga viidet, mille hankija teeb hanke alusdokumentides mõnele RHS-i § 88 lõikes 2
nimetatud
alusele
(standardile,
tehnilisele
tunnustusele,
tehnilisele
kontrollisüsteemile, märgisele vms), tuleb lugeda selliselt, et see on täiendatud
märkega „või sellega samaväärne“. Iga viidet, mille hankija teeb hanke
alusdokumentides ostuallikale, protsessile, kaubamärgile, patendile, tüübile,
päritolule, märgisele või tootmisviisile, tuleb lugeda selliselt, et see on täiendatud
märkega „või sellega samaväärne“. Samaväärsus tähendab täpselt samu
kasutusomadusi ja funktsionaalsusi.
4.7. Samaväärse lahenduse pakkumisel esitab pakkuja seda tõendavad dokumendid või
andmed. Hankija aktsepteerib objektiivsetel põhjustel muid asjakohaseid tõendeid, kui
pakkuja tõendab hankijale vastuvõetaval viisil, et pakutav asi või teenus vastab
konkreetse märgise või hankija esitatud nõuetele, välja arvatud juhul, kui hankija
nõutud märgis, samaväärne märgis või konkreetse või samaväärse
vastavushindamisasutuse väljastatud katsearuanne või muu tõend on seaduse alusel
eelduseks asja või teenuse pakkumiseks turul (RHS § 114 lg 7).
4.8. Samaväärsuse pakkumisel peab pakutav lahendus ühtima hankija olemasolevate
süsteemidega ning toote või teenuse hind peab sisaldama kõiki migreerimisega seotud
lisatasusid. Pakkumuse samaväärsust kontrollivad ja hindavad hankija vastavate
erialateadmistega töötajad.
5. Ühispakkumuse esitamine ja/või teise isiku vahenditele tuginemine. Heastamismeetmed
5.1. Ühispakkumuse esitamisel või teise isiku vahenditele tuginemisel tuleb iga
ühispakkuja või tuginetava isiku kohta, kelle majandus-ja/või finantsnäitajatele ja/või
tehnilisele ja kutsealasele pädevusele tuginetakse, esitada hankepass koos kinnitustega
kõrvaldamise aluste puudumise kohta ja nendele kvalifitseerimise tingimustele
vastamise kohta, mille osas isiku näitajatele tuginetakse, et hankija saaks teostada RHS
§ 103 toodud kontrollikohustuse. Samuti tuleb esitada välismaa äriühingu hankepass,
kelle nimel esitab pakkumuse filiaal.
5.2. Juhul, kui pakkujal või punktis 5.1. nimetatud isikul esineb vähemalt üks RHS § 95
lõike 1 punktides 1–3 ja 5 ning lõike 4 punktides 2–11 nimetatud alustest, peab
pakkuja esitama hankija nõudmisel RHS § 97 kohased ja põhjendatud
heastamismeetmed iga sellise esinenud asjaolu kohta.
6. Pakkumuste hindamine, pakkumuse maksumuse esitamine ja edukaks tunnistamine
6.1. Vastavaks tunnistatud pakkumusi hindab hankija 100-väärtuspunkti süsteemis.
Edukaks
tunnistatakse
majanduslikult
soodsaim
pakkumus
riigihanke
alusdokumentides toodud hindamiskriteeriumide alusel. Pakkumustele omistatakse
punkte pakkumuste omavahelise võrdlemise teel.

3(3)

6.2. Juhul, kui ka see kriteerium on saanud võrdselt punkte, korraldab hankija eduka
pakkumuse väljaselgitamiseks liisuheitmise, võimaldades nendel pakkumuse esitanud
pakkujatel liisuheitmise juures viibida..
7. Kõikide pakkumuste tagasilükkamine. Hankemenetluse kehtetuks tunnistamine
7.1. Hankijal on õigus kõik pakkumused tagasi lükata igal ajal enne lepingu sõlmimist
vastavalt RHS §-s 116 lg 1 ja punktis 7.2.4 sätestatule. Kõigi pakkumuste
tagasilükkamisel teeb hankija sellekohase põhjendatud otsuse.
7.2. Hankija võib põhjendatud vajadusel omal algatusel hankemenetluse kehtetuks
tunnistada. Põhjendatud vajaduseks võib olla eelkõige, kuid mitte ainult:
7.2.1. vajadus lepingu eset olulisel määral muuta;
7.2.2. riigihanke läbiviimise aluseks olevad tingimused on oluliselt muutunud ja
seetõttu osutub lepingu sõlmimine mittevajalikuks või võimatuks;
7.2.3. hankemenetluses ilmnenud ebakõlasid ei ole võimalik kõrvaldada ega
hankemenetlust seetõttu ka õiguspäraselt lõpule viia;
7.2.4. kui pakkumusi on esitatud vähem kui kaks;
7.2.5. hankija projektile otsustatakse rahastust mitte tagada.
8. Muud tingimused
8.1. Hankija ootus huvitatud isikutele on, et huvitatud isikud teavitaks hankijat aegsasti
RHR kaudu riigihanke alusdokumentides avastatud vigade, ebatäpsuste ja ebaselguste
parandamiseks.
8.2. Pakkuja peab talle allkirjastamiseks edastatud lepingu allkirjastama ja hankijale välja
saatma hiljemalt 5 tööpäeva jooksul alates päevast, mil hankija selle pakkujale välja
saatis. Mõjuval põhjusel võib hankija allkirjastamise tähtaega pikendada, andes
edukale pakkujale sellest kirjalikku taasesitamist võimaldavas vormis teada. Antud
tähtaja jooksul lepingu allkirjastamisest keeldumist või lepingu täitmisele mitte
asumist on hankijal õigus käsitleda, kui edukaks tunnistatud pakkumuse esitanud
pakkuja poolset lepingu sõlmimisest keeldumist ja pakkumuse tagasi võtmist RHS §
119 lg 1 mõttes ning sel juhul tegutseb hankija edasi vastavalt RHS-s sätestatule.
8.3. Riigihankes saavad osaleda ainult pakkujad või taotlejad, kelle elu- või asukoht on
Eestis, mõnes muus Euroopa Liidu liikmesriigis, muus Euroopa Majanduspiirkonna
lepinguriigis või Maailma Kaubandusorganisatsiooni riigihankelepinguga ühinenud
riigis. Nõuet rakendatakse ka ühispakkujate ja alltöövõtjate suhtes.
8.4. RHR üldandmetesse/hanketeate lahtris "lepingu täitmise tähtaeg" määratud kuupäev
tähendab lepingu kehtivust, mitte üksnes täitja kohustuste täitmise tähtaega ning
lähtub seetõttu nii täitja kui tellija/maksja kohustuste nõuetekohase täitmise
tähtaegadest, sh arve tasumiseks kuluvast ajast. Pakkujal tuleb lepingu sõlmimise
korral lähtuda enda kohustuste tähtaegsel täitmisel lepingu projektis või tehnilises
kirjelduses määratud täitmise/lepingu eseme tarnimise tähtajast.
8.5. Pärast hankelepingu sõlmimist esitab täitja iga oma alltöövõtja, kellega sõlmitud
alltöövõtulepingu käibemaksuta maksumus ületab 50 000 eurot, nime ja registrikoodi
ning alltöövõtulepingu nimetuse, kuupäeva, numbri ja summa.

