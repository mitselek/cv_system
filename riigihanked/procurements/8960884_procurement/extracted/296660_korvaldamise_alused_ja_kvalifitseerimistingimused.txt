1/3

KÕRVALDAMISE ALUSED JA
KVALIFITSEERIMISTINGIMUSED
Viitenumber:
Hankija:
Hange:

296660
Elering AS (11022625)
Framework agreement for Common IT Platform developments

KÕRVALDAMISE ALUSED
PAKKUJA KINNITUSED
Pakkuja esitab täidetud vormi „Pakkuja kinnitused“ vastavalt etteantud vormile. Vormis ei ole
lubatud teha sisulisi muudatusi. Hankija juhib tähelepanu Hankedokumendi „Juhised
pakkujatele“ punktile 3.5, mis on sisestatud riigihangete registri sektsiooni „Dokumendid“.
Kehtib: Kõik osad

Küsimused ettevõtjale:
1) Pakkuja kinnitused (Dokumendi vorm)

KÕRVALDAMISE ALUSED
Hankija ei sõlmi hankelepingut ja kõrvaldab lihthankemenetlusest Pakkuja: 1. keda või kelle
haldus-, juhtimis- või järelevalveorgani liiget, prokuristi või muud isikut, kellel on volitus seda
ettevõtjat esindada, tema nimel otsuseid teha või teda kontrollida, on karistatud kuritegelikus
ühenduses osalemise, aususe kohustuse rikkumise või korruptiivse teo, kelmuse, terroriakti
toimepaneku või muu terroristliku tegevusega seotud kuriteo või sellele kihutamise,
kaasaaitamise või selle katse, rahapesualase süüteo või terrorismi rahastamise eest; 2. keda või
kelle haldus-, juhtimis- või järelevalveorgani liiget, prokuristi või muud isikut, kellel on volitus
seda ettevõtjat esindada, tema nimel otsuseid teha või teda kontrollida, on karistatud riigis ilma
seadusliku aluseta viibivale välismaalasele töötamise võimaldamise või välismaalase Eestis
töötamise tingimuste rikkumise võimaldamise, sealhulgas seaduses sätestatud töötasu määrast
väiksema töötasu maksmise eest; 3. keda või kelle haldus-, juhtimis- või järelevalveorgani liiget,
prokuristi või muud isikut, kellel on volitus seda ettevõtjat esindada, tema nimel otsuseid teha
või teda kontrollida, on karistatud laste tööjõu ebaseadusliku kasutamise või inimkaubandusega
seotud teo eest; 4. kellel on riikliku maksu, makse või keskkonnatasu maksuvõlg
maksukorralduse seaduse tähenduses või maksu- või sotsiaalkindlustusmaksete võlg tema
asukohariigi õigusaktide kohaselt; 5. kellega hankelepingu sõlmimine rikuks rahvusvahelist või
Vabariigi Valitsuse sanktsiooni rahvusvahelise sanktsiooni seaduse tähenduses. Pakkuja/
ühispakkujad esitab/esitavad vormi „Pakkuja kinnitused“ osas 1 „Kõrvaldamise alused“
kinnituse kõrvaldamise aluste puudumise kohta. Pakkuja/ühispakkujad esitab/esitavad Hankija
nõudmisel täiendavaid dokumente hankemenetlusest kõrvaldamise aluste puudumise kohta
juhul, kui Hankijal pole antud infot võimalik avalikust andmekogust kontrollida. Hankija juhib
tähelepanu Hankedokumendi „Juhised pakkujatele“ punktile 3.5. Hankija võib kontrollida ka
RHS §-s 95 lg 4 sätestatud kõrvaldamise aluseid, sealhulgas kõrvaldada hankemenetlusest
Pakkuja, kes on oluliselt või pidevalt rikkunud eelnevalt sõlmitud hankelepingut või
hankelepinguid nii, et rikkumise tulemusena on lepingust taganetud või leping üles öeldud,
hinda alandatud, hüvitatud kahju või makstud leppetrahvi.
Kehtib: Kõik osad

Küsimused ettevõtjale:
1) Did You confirm the absence of the above mentioned exclusion grounds on the form “Declarations
of the Tenderer” (Raadionupp valikutega "Jah/Ei")

Koostatud 12.11.2025 12:47:53
https://riigihanked.riik.ee/rhr-web/#/procurement/8960884/general-info

2/3

Küsimused ettevõtjale:
2) Kas pakkumus esitatakse koos välismaise ettevõtjaga? Kui jah, siis palun esitage koos pakkumusega
kõrvaldamise aluste puudumist RHS § 95 lg 1 alusel tõendavad dokumendid (sh ettevõtte enda ning
ettevõtte haldus-, juhtimis- või järelevalveorgani liikmete kohta või muude isikute kohta, kellel on
õigus ettevõtet esindada/kontrollida või ettevõtte nimel otsuseid teha). (Raadionupp valikutega "Jah/
Ei")

KVALIFITSEERIMISTINGIMUSED
B: Majanduslik ja finantsseisund
NETOKÄIVE
Pakkuja viimase kolme (3) majandusaasta (lõppenud ning kinnitatud majandusaasta aruandega)
netokäive peab olema kokku vähemalt 600 000 eurot ning igal majandusaastal seejuures
vähemalt 200 000 eurot. Pakkuja esitab vormil „Declarations of the Tenderer“ selles nõutud
andmed netokäibe kohta. Pakkuja/ühispakkujad esitab/esitavad Hankija nõudmisel täiendavaid
dokumente netokäibe kohta juhul, kui Hankijal pole antud infot võimalik avalikust andmekogust
kontrollida.
Kehtib: Kõik osad

Küsimused ettevõtjale:
1) Kas esitasite vormi „Declarations of the Tenderer“ osas 2 „Majanduslik ja finantsseisund“
vastavasisulise kinnituse? (Raadionupp valikutega "Jah/Ei")
2) Kas pakkumuse esitab välismaine ettevõte (mitte Eestis registreeritud)? Kui pakkumuse esitab ja/või
selles osaleb välismaine ettevõte (st tuginedes, ühiselt pakkudes ja/või alltöövõtu kaudu), palume koos
pakkumusega esitada dokumendid, mis kinnitavad selle välismaise ettevõtte netokäivet (Raadionupp
valikutega "Jah/Ei")

TUGINEMINE TEISE ETTEVÕTJA VAHENDITELE MAJANDUSLIKU JA
FINANTSSEISUNDI NÕUDE OSAS
Kui Pakkuja soovib tõendada oma vastavust majanduslikule ja finantsseisundile esitatud
nõuetele teise ettevõtja vahendite alusel, siis peavad Pakkuja ja teine ettevõtja vastutama
solidaarselt Hankelepingu selle osa täitmise eest, mille suhtes teise ettevõtja vahenditele tugineti.
Pakkuja poolt teise ettevõtja vahenditele tuginemise korral esitab Pakkuja märke teise ettevõtja
vahenditele tuginemise kohta Pakkuja poolt esitatavas täidetud vormis „Declarations of the
Tenderer“. Need ettevõtjad, kelle vahenditele tuginetakse, peavad Hankijale esitama täidetud
vormi „Declarations of the Tenderer“ (koos pakkumusega) ja see peab olema allkirjastatud
vastava ettevõtja allkirjaõigusliku esindaja poolt. Hankija kontrollib, kas ettevõtjatel, kelle
vahenditele tuginetakse, esinevad kõrvaldamise alused ja kas nad vastavad kvalifitseerimise
tingimustele, mille osas Pakkuja nende vahenditele tugineb. Pakkuja poolt teise ettevõtja
vahenditele tuginemise korral esitab Pakkuja Hankija nõudmisel: - informatsiooni selle kohta, et
mis osas Pakkuja teise ettevõtja vahenditele tugineda soovib; - teise ettevõtja kirjaliku
allkirjastatud kinnituse, et viimasel on vastavad vahendid olemas ning et teine ettevõtja on nõus
tema vahendite kasutamisega Hankelepingu täitmisel; - Pakkuja enda kirjaliku allkirjastatud
kinnituse, et Pakkuja vastutab solidaarselt Hankelepingu selle osa täitmise eest, mille suhtes
teise ettevõtja vahenditele tugineti; - teise ettevõtja kirjaliku allkirjastatud kinnituse, et teine
ettevõtja vastutab solidaarselt Hankelepingu selle osa täitmise eest, mille suhtes teise ettevõtja
vahenditele tugineti.
Kehtib: Kõik osad

Koostatud 12.11.2025 12:47:53
https://riigihanked.riik.ee/rhr-web/#/procurement/8960884/general-info

3/3

Küsimused ettevõtjale:
1) Kas tuginete teise ettevõtja vahenditele netokäibe nõude osas? Kui tuginete teise ettevõtja
vahenditele, esitage koos pakkumusega selle teise ettevõtja osas vorm "Declarations of the
Tenderer" (ja see peab olema allkirjastatud vastava ettevõtja allkirjaõigusliku esindaja poolt).
(Raadionupp valikutega "Jah/Ei")

C: Tehniline ja kutsealane suutlikkus
VARASEMALT TÄIDETUD LEPINGUD
Pakkuja peab viimase 36 kuu jooksul (alates hanketeate avaldamise kuupäevast) olema
nõuetekohaselt täitnud (lepingud on täidetud, st leping ei pea olema lõppenud, kuid kasutatud
peab olema nimetatud süsteeme) vähemalt kaks (2) IT-süsteemi arendusteenuse lepingut, mis
vastavad järgmistele tingimustele:
Mõlemas IT-süsteemi arendusteenuse lepingus peavad IT-süsteemid kasutama Edigas
andmevahetust, mis hõlmab vähemalt nomineerimise ja võimsuse jaotamise äriprotsessi
dokumente Edigas versiooniga 5 või uuem (https://www.edigas.org/).
Ühes (1) IT-süsteemi arendusteenuse lepingus peavad IT-süsteemid kasutama AS4
andmevahetust rakenduste vahel.
Ühes (1) IT-süsteemi arendusteenuse lepingus peab IT-süsteemil olema konfigureeritav
kasutajate ligipääsu- ja õiguste haldus koos TOTP algoritmil põhineva autentimisega.
Ühes (1) IT-süsteemi arendusteenuse lepingus peab IT-süsteem olema seotud gaasisüsteemi
andmevahetusega, mis on seotud ülekandesüsteemi operaatori turuinfo vahetusega.
Üks IT-süsteem peab kasutama mikroteenuste arhitektuuri, mis põhineb Docker
tehnoloogialahendusel.
Kehtib: Kõik osad

Küsimused ettevõtjale:
1) Kas esitasite vormi „Declarations of the Tenderer“ osa 3 „Tehniline ja kutsealane pädevus“ punktis
3 vastavasisulise kinnituse ja nõutud andmed eelnevalt täidetud lepingute kohta? (Raadionupp
valikutega "Jah/Ei")

TUGINEMINE TEISE ETTEVÕTJA VAHENDITELE TEHNILISE JA KUTSEALASE
PÄDEVUSENÕUDE OSAS
Pakkuja poolt teise ettevõtja vahenditele tuginemine on lubatud üksnes juhul, kui ettevõtjad,
kelle vahenditele tuginetakse, täidavad vastava Hankelepingu osa isiklikult. Hankija nõudmisel
peab Pakkuja esitama teise ettevõtja kinnituse, et osas, milles tema vahenditele tuginetakse,
täidab ta Hankelepingu isiklikult. Pakkuja poolt teise ettevõtja vahenditele tuginemise korral
esitab Pakkuja märke teise ettevõtja vahenditele tuginemise kohta Pakkuja poolt esitatavas
täidetud vormis „Declarations of the Tenderer“. Need ettevõtjad, kelle vahenditele tuginetakse,
peavad Hankijale esitama täidetud vormi „Declarations of the Tenderer“ (koos pakkumusega) ja
see peab olema allkirjastatud vastava ettevõtja allkirjaõigusliku esindaja poolt. Hankija
kontrollib, kas ettevõtjatel, kelle vahenditele tuginetakse, esinevad kõrvaldamise alused ja kas
nad vastavad kvalifitseerimise tingimustele, mille osas Pakkuja nende vahenditele tugineb.
Hankija juhib tähelepanu Hankedokumendi „Juhised pakkujatele“ punktile 3.5 ja dokumendile
„Täiendavad tingimused kvalifitseerimistingimuste ja kõrvaldamise aluste juurde“, mis on
sisestatud sektsiooni „Dokumendid“.
Kehtib: Kõik osad

Küsimused ettevõtjale:
1) Kas tuginete teise ettevõtja vahenditele eelnevalt täidetud lepingu nõude osas? Kui tuginete teise
ettevõtja vahenditele, esitage koos pakkumusega selle teise ettevõtja poolt täidetud ja allkirjastatud
vorm "Declarations of the Tenderer". (Raadionupp valikutega "Jah/Ei")

Koostatud 12.11.2025 12:47:53
https://riigihanked.riik.ee/rhr-web/#/procurement/8960884/general-info

