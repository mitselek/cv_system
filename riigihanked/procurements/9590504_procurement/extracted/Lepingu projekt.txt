Lisa 1 LEPINGU PROJEKT

Eesti Maaülikool, registrikoodiga 74001086, aadressiga F. R. Kreutzwaldi
1, 51006 Tartu, mida ____________ alusel __________ (edaspidi nimetatud
Tellija)

ja

_________________, registrikoodiga ____________, aardessiga _________,
mida esindab ___________ (edaspidi nimetatud Täitja),

eraldi nimetatud ka Pool ja ühiselt Pooled, sõlmisid väikehanke „….“
viitenumber …. tulemusena käesoleva lepingu (edaspidi nimetatud Leping)
alljärgnevatel tingimustel:

1.  Lepingu dokumendid

1.1. Lepingu dokumendid koosnevad Lepingust, hanke alusdokumentidest
(edaspidi AD), Täitja pakkumusest (edaspidi Pakkumus) ning Lepingu
muudatustest, milles lepitakse kokku vajadusel, pärast Lepingu
sõlmimist.

1.2. Lepingu ja selle lisade vastuolu korral juhinduvad Pooled ennekõike
hanke alusdokumentidest.

2.  Lepingu ese ja kehtivuse aeg

2.1. Lepingu esemeks on …. (edaspidi koos või eraldi Teenus) vastavalt
hanke alusdokumentidele.

2.2. Leping jõustub sõlmimisel ja kehtib …. kuud / kuni pp.kk.aaaa.

3.  Lepingu hind ja tasumise tingimused

    1.  Lepingu hind on ………………… eurot. Nimetatud summale lisandub
        käibemaks.

    2.  Teenuse hind sisaldab kõiki Täitja kulutusi seoses teenuse
        osutamisega.

    3.  Tellija teeb vajadusel ettemakseid.

    4.  Kõik Lepingust tulenevad maksed tasutakse eurodes.

4.  Poolte vastutus

    1.  Lepingust tulenevate kohustuste täitmata jätmise või mittekohase
        täitmisega teisele poolele tekitatud otsese varalise kahju eest
        kannavad pooled täielikku vastutust selle kahju ulatuses. Poole
        koguvastutus on piiratud lepingu hinnaga, välja arvatud juhul,
        kui lepingurikkumine oli tahtlik.

    2.  Lepingus sätestatud tähtajast mittekinnipidamise korral on
        Tellijal õigus nõuda Täitjalt leppetrahvi kuni 0,05% (null koma
        null viis protsenti) tellimuse maksumusest iga viivitatud päeva
        eest.

    3.  Kui Tellija viivitab Lepingus sätestatud rahaliste kohustuste
        täitmisega, on Täitjal õigus nõuda Tellijalt viivist 0,05% (null
        koma null viis protsenti) tähtaegselt tasumata summalt päevas,
        kuid mitte rohkem kui 5% (viis protsenti) tellimuse maksumusest.

    4.  Lepingus sätestatud kohustuste mittetäitmise või
        mittenõuetekohase täitmise korral, kui neid saab lugeda
        oluliseks lepingurikkumiseks, on Tellijal õigus leping
        erakorraliselt ühepoolselt lõpetada, teatades sellest Täitjat
        kirjalikus vormis avaldusega. Lepingu rikkumist loetakse
        oluliseks eelkõige VÕS § 116 lg 2 kirjeldatud asjaoludel.

    5.  Leppetrahvid ja viivised tuleb tasuda 14 (neljateist) päeva
        jooksul vastava nõude saamisest. Tellijal on õigus asja eest
        tasumisel tasaarveldada leppetrahvi summa lepingu alusel
        tasumisele kuuluva summaga.

    6.  Lepingust tulenevate kohustuste mittetäitmist või
        mittenõuetekohast täitmist ei loeta lepingu rikkumiseks, kui
        selle põhjuseks oli vääramatu jõud. Kui vääramatu jõud kestab
        üle 90 päeva, loetakse Leping lõppenuks täitmise võimatusega.
        Sellisel juhul ei ole pooltel õigus nõuda Lepingu mittetäitmise
        või mittekohase täitmisega tekitatud kahju hüvitamist.

5.  Lepingu muutmine ja ennetähtaegne lõpetamine

    1.  Poolte kokkuleppel võib Lepingut muuta või Lepingu
        erakorraliselt lõpetada enne punktis 2.2. nimetatud tähtaja
        saabumist. Lepingu muutmine või lõpetamine toimub poolte
        kirjalikul kokkuleppel.

    2.  Lepingu võib lõpetada ennetähtaegselt ühepoolselt järgnevatel
        alustel, teatades sellest teisele Poolele kirjalikult 60
        (kuuskümmend) kalendripäeva ette:

        1.  Tellija võib lõpetada Lepingu ennetähtaegselt, kui Täitja
            rikub Lepingut või ei täida korduvalt Lepinguga talle pandud
            kohustusi või korduvalt ei täida talle pandud kohustusi
            Lepingu kohaselt;

        2.  Täitja võib lõpetada Lepingu ennetähtaegselt, kui Tellija
            rikub oluliselt Lepingut või ei ole tasunud arveid korduvalt
            õigeaegselt.

6.  Teated ja kontaktisikud

    1.  Pooltevahelised Lepinguga seotud teated peavad olema esitatud
        kirjalikku taasesitamist võimaldavas vormis, välja arvatud
        juhtudel, kui sellised teated on informatsioonilise iseloomuga,
        mille edastamisel Pooltele ei ole õiguslikke tagajärgi.
        Informatsioonilist teadet võib edastada ka suuliselt.

    2.  Teade loetakse kätteantuks, kui see on saadetud e-postiga või
        tähitud kirjaga ning postitamisest on möödunud 3 (kolm) päeva.

    3.  Kontaktisikuks Lepingu täitmisega seotud küsimustes on:

        1.  Tellija poolt __________________________

        2.  Täitja poolt ______________________________

    4.  Kõikidest muudatustest poolte juriidiliste aadresside,
        vastutavate isikute, volitatud esindajate ja/või nende
        kontaktandmete osas kohustuvad pooled teisele poolele
        viivitamatult teatama.

7.  Lõppsätted

    1.  Pooled ei tohi Lepingust tulenevaid kohustusi üle anda
        kolmandatele isikutele ilma poolte eelneva kirjaliku
        nõusolekuta.

    2.  Poolte vahel Lepingust tulenevad vaidlused lahendatakse
        läbirääkimiste teel. Kokkuleppe mittesaavutamisel lahendatakse
        vaidlused kohtus.

    3.  Käesoleva Lepinguga reguleerimata küsimustes juhinduvad pooled
        Eesti Vabariigis kehtivatest õigusaktidest.

    4.  Käesoleva Lepinguga kinnitavad pooled, et neil ei ole mingeid
        takistusi Lepingu sõlmimiseks ja täitmiseks ning Pooled ei riku
        Lepingu sõlmimisega kolmandate isikute huvisid.

7.5. Pooled allkirjastavad lepingu digitaalselt.
