Nõuded pakkuja meeskonnale

1.  Üldised nõuded meeskonnale

    1.  Pakkuja peab raamlepingu täitmiseks komplekteerima meeskonna,
        mis koosneb järgmistest rollidest (edaspidi ka kui spetsialistid
        ja/või võtmeisikud):

        1.  1 projektijuht;

        2.  1 arhitekt;

        3.  1 analüütik;

        4.  3 arendajat;

        5.  1 testija;

        6.  1 kasutatavuse ekspert.

    2.  Meeskonna esitamisega kinnitab pakkuja, et esitatud isikud
        vastavates rollides hakkavad raamlepingu alusel töid teostama.
        Hankijal ei ole kohustust tagada täiskoosseisus ja/või
        täiskoormuses kõigi meeskonnaliikmete hõivatust, kuid pakkujal
        peab olema valmidus pakkuda eelpool kirjeldatud koosseisus
        meeskonda kogu raamlepingu kehtivusperioodil hankelepingu(te)
        täitmiseks.

    3.  Hankija ei ole kohustatud raamlepingu alusel tehtavate
        tellimuste käigus kaasama kõiki küsitud rolle, see tähendab, et
        pakkuja peab arvestama, et hankijal võib olla raamlepingu alusel
        tellimuste käigus vajadus ka rollide arvu vähendada ja/või
        suurendada.

    4.  Ühte võtmeisiku rolli võib esitada mitu isikut järgmistel
        juhtudel:

        1.  Projektijuhi ja analüütiku või projektijuhi ja testija rolli
            võib täita sama isik. Sellisel juhul peab esitatud isiku
            kompetents vastama mõlema rolli nõuetele.

        2.  Teisi rolle ei ole lubatud katta paralleelselt, mh ka juhul,
            kui meeskonda on esitatud suurem kui p-des 1.1.1.-1.1.6.
            nõutud spetsialistide koosseis.

        3.  Hankija tunnistab pakkumuse mittevastavaks ja lükkab selle
            tagasi juhul, kui meeskonnaliikmel paralleelselt on kaetud
            teisi rolle ja/või juhul, kui projektijuht ja/või testija
            ja/või analüütik katavad enam kui kahte rolli paralleelselt.

    5.  Pakkuja peab tagama, et pakutud meeskond (punktides
        1.1.1.-1.1.6. väljatoodud rollid) on võimeline kohe pärast
        raamlepingu sõlmimist töödega alustama.

    6.  Lisaks käesolevale dokumendile meeskonnaliikmeid puudutavad
        sätted on loetletud raamlepingu p 13 „Meeskond“ all.

2.  Meeskonnaliikmete CV vormile esitatavad nõuded

    1.  Spetsialistide CV-d tuleb esitada vormil, mis on toodud eraldi
        failina „CV vorm“.

    2.  CV-d peavad olema esitatud eesti keeles.

    3.  CV-dest peab selgelt nähtuma kõikide hankija seatud nõuete
        täitmine, hankijal on õigus kontrollida nõuete täitmist esitatud
        andmete alusel. Meeskond tunnistatakse vastavaks, kui kõik
        esitatud nõuded, kompetentsid, platvormid ja/või töövahendid on
        iga nõutud võtmeisiku osas CV-s kaetud.

    4.  Kui esitatud CV-st ei selgu hankija seatud nõuete täimine, siis
        on hankijal õigus lükata pakkumus tagasi. Hankijal on õigus CV-s
        esitatud informatsiooni kontrollida ja täpsustada, kuid juhul,
        kui mõnda nõutud kogemust ei ole CV-s esitatud, lähtub hankija
        seisukohast, et pakkuja on vastava võtmeisiku kogemuse kohta
        esitanud ammendavad andmed, see tähendab, et vastav kogemus
        võtmeisikul puudub.

    5.  Töökogemus eeldab, et tegemist peab olema tööandja heaks
        töötamisega töösuhtes või tellija heaks töötamisega projektis.
        Kui tingimuses ei ole nõutud töökogemust projektis, võib viidata
        ka töökogemuse omandamisele töösuhtes. Täiendkoolituse või
        koolitöö raames saadud kogemus ei ole arvesse võetav. Samuti ei
        arvestata töökogemusena vabakutselisena tegutsemist, v.a kui
        selle perioodi osas on viidatud konkreetsetele projektidele,
        mille tellijaks on kolmas isik.

    6.  Kui tingimuses on nõutud konkreetse kestusega töökogemust, siis
        (ka osaliselt) kattuvaid perioode või samaaegsete projektide
        kattuvaid aegu mitmekordselt ei arvestata, st sama ajaperioodi
        eest ei ole võimalik omandada mitmekordset kogemust.

    7.  Töökogemuse andmed tuleb esitada vähemalt kalendrikuude kestuse
        alusel, näitamaks ära nõutud kogemusele vastav periood (nt
        osalemine projektis X kestusega 01.2024-01.2025).

    8.  Hankijal on õigus pöörduda tööandja/projekti/töö tellija poole
        esitatud andmete kontrollimiseks.

    9.  „Projekt“ või „Projektis töötamise kogemus“ peab olema teostatud
        kolmanda isiku ehk pakkujatest eraldiseisva välise tellija jaoks
        ning hankija ei käsitle selle dokumendi tähenduses „projektina“
        tööandja enda tarbeks või majasisese tellimuse alusel teostatud
        töid. Ka avalikus sektoris tehtud töid on võimalik projektis
        töötamise kogemusena näidata, kui projektil on selgelt
        tuvastatavad piirid ning pakkujast sõltumatu kontaktisik.
        Selliseid töid aktsepteerib hankija töökogemusena, kui
        tingimuses ei ole nõutud projektile viitamist.

    10. Projektide andmete esitamisel tuleb iga projekti kohta esitada
        vähemalt: projekti nimi ja lühikirjeldus, projekti töötundide
        arv või töötundide arv, projekti algus- ja lõppaeg kalendrikuu
        täpsusega, projekti tellija ning kontaktisik ja riigihanke
        korral märkida riigihanke viitenumber.

    11. Hankija ei aktsepteeri tingimuste täitmiseks
        „konfidentsiaalseid“ projekte, mille osas pakkujal ei ole
        võimalik esitada projekti andmeid tingimuses nõutu kohta ja
        mille osas ei ole võimalik kolmandal isikul tellijana anda
        kinnitust projekti nõuetekohase täitmise kohta. Juhul, kui on
        tegemist konfidentsiaalsete projektidega, siis hankija märgib,
        et pakkuja ei pea neid salastama hankija jaoks, sest hankija ei
        avalda pakkumuses esitatud andmeid.

    12. Spetsialistide puhul loetakse täidetuks lepingud, mis on
        täielikult täidetud ja lepingu täitmise tähtaeg on saabunud ning
        mille alt teostatud tööd on tellijale üle antud ja tellija poolt
        vastu võetud. Kui lepingu või teenuse eripära võimaldab töid üle
        anda ja vastu võtta etapiviisiliselt, loetakse täidetuks ka
        sellised pakkumuste tähtpäeval kehtivad lepingud, mille alt on
        teostatud, tellijale üle antud ja tellija poolt vastu võetud
        töid mahus vastavalt rolli juures märgitud töötundide ulatuses
        projekti kohta. Hankija arvestab ka raamlepinguid, kui nende
        raamlepingute alt on töid teostatud ning tellijale üle antud ja
        tellija poolt vastu võetud.

    13. Hankija selgitab, et kui mõne rolli kogemusele on seatud nõue,
        et see oleks teostatud konkreetse perioodi jooksul enne
        riigihanke algust, siis vastav periood kehtib raamlepingu
        kehtivusperioodil spetsialisti meeskonda liitmisele ajahetkele
        eelnevalt.

    14. Kui see on objektiivselt võimalik, tuleb lugeda tingimusi
        täiendatuks märkega "või samaväärne". Samaväärsuse tõendamise
        kohustus lasub pakkujal, kes sellele tugineda soovib. Tõendid
        samaväärsuse kohta peavad olema esitatud pakkumuse koosseisus.

3.  Meeskonna nõuded

    1.  Projektijuht:

        1.  Peab omama vähemalt 24-kuulist töökogemust tarkvara arenduse
            projektijuhina.

        2.  Peab olema riigihankele algamisele eelneva 60 kuu jooksul
            osalenud projektijuhina vähemalt ühes infosüsteemi loomise
            ja/või modifitseerimise projektis, mille töömaht on vähemalt
            2000 töötundi projekti kohta ning projektijuhi rollis samas
            projektis on teostanud töid vähemalt 100 töötunni ulatuses.

    2.  Analüütik:

        1.  Peab omama vähemalt 36-kuulist töökogemust
            süsteemianalüütikuna.

        2.  Peab olema riigihanke algamisele eelneva 60 kuu jooksul
            osalenud analüütikuna vähemalt kahes infosüsteemi loomise
            ja/või modifitseerimise projektis, kus:

(a) kahe esitatud projekti raames peab olema realiseeritud
    funktsionaalsus, mõlemad esitatud projektid peavad vastama punktides
    3.2.2.1-3.2.2.3. toodud tingimustele ning

(b) millest ühe projekti töömaht on vähemalt 3500 töötundi projekti
    kohta ja samas projektis on teostanud töid vähemalt 300 töötunni
    ulatuses.

  Funktsionaalsuse tingimused:

1.  erinevatel kasutajarollidel põhinev kasutajaliides ja päringute
      süsteem;

2.  elektroonilise sõnumi moodustamine ja saatmine;

3.  elektroonilise sõnumi vastuvõtmine, valideerimine ja salvestamine.

1.  Arendaja:

    1.  Peab omama vähemalt 36-kuulist programmeerimise töökogemust.

    2.  Peab olema riigihanke algamisele eelneva 60 kuu jooksul osalenud
        arendajana vähemalt kahes infosüsteemi loomise ja/või
        modifitseerimise projektis, kus neist vähemalt ühes projektis:

(a) töömaht peab olema vähemalt 3500 töötundi projekti kohta ning
    arendaja rollis samas projektis on teostanud töid vähemalt 500
    töötunni ulatuses, ning

(b) mis on arendatud hankija poolt toetatud platvormil (Java ja/või
    NestJS), kasutab relatsioonilist andmebaasi ja mis töötab
    kõrgkäideldavas režiimis (klasterdatuna).

    1.  Peab olema kogemusi vähemalt järgmiste
        tehnoloogiate/platvormidega:

        1.  Java,

        2.  Angular,

        3.  JavaScript,

        4.  PostgreSQL,

        5.  NPM,

        6.  Jenkins (vms CI rakendus).

    2.  Peab olema X-tee liidestuse ja/või teenuste arendamise
        töökogemus.

    3.  Peab olema kogemus publitseerida tarkvara avalikesse
        koodihoidlatesse.

    4.  Peab olema töökogemus turvanõrkuste haldamisel ehk nõrkuste
        otsingul, tuvastamisel, parandamisel, testimisel ja
        vähendamisel.

    1.  Arhitekt

        1.  Arhitektil peab olema:

(a) vähemalt 60-kuuline töökogemus infosüsteemi arhitektina VÕI

(b) vähemalt 24-kuuline töökogemus vanemarendajana JA vähemalt
    36-kuuline töökogemus infosüsteemi arhitektina.

    1.  Peab olema riigihanke algamisele eelneva 60 kuu jooksul osalenud
        arhitektina vähemalt kahe infosüsteemi loomise ja/või
        modifitseerimise projektis, kus:

(a) kahe esitatud projekti raames peab olema realiseeritud
    funktsionaalsus, mõlemad esitatud projektid peavad vastama punktides
    3.4.2.1-3.4.2.3. toodud tingimustele ning

(c) kus neist vähemalt ühes projektis töömaht on vähemalt 4500 töötundi
    projekti kohta, mis on arendatud hankija poolt toetatud platvormil
    (Java ja/või NestJS), kasutab relatsioonilist andmebaasi ja mis
    töötab kõrgkäideldavas režiimis (klastris) ning arhitekti rollis
    samas projektis on teostanud töid vähemalt 500 töötunni ulatuses.

  Funktsionaalsuse tingimused:

1.  X-tee teenuste kasutamine ja loomine;

2.  mikroteenustel baseeruva arhitektuuri kasutamine, masinliideste
      loomine.

3.  Tara ja/või GovSSOga liidestamine.

1.  Peab olema kogemusi vähemalt järgmiste tehnoloogiate/platvormidega:

    1.  Docker,

    2.  Kubernetes,

    3.  Hazelcast või Ignite.

2.  Peab olema töökogemus turvanõrkuste haldamisel ehk nõrkuste
    otsingul, tuvastamisel, parandamisel, testimisel ja vähendamisel.

1.  Testija:

    1.  Peab omama vähemalt 24-kuulist töökogemust infosüsteemi
        testijana.

    2.  Peab olema riigihanke algamisele eelneva 60 kuu jooksul osalenud
        testijana vähemalt kahe infosüsteemi loomise ja/või
        modifitseerimise projektis, kus neist vähemalt ühe projekti
        töömaht on 2000 töötundi projekti kohta ning testija rollis
        samas projektis on teostanud töid vähemalt 200 töötunni
        ulatuses.

    3.  Peab olema töökogemus baastasemel turvanõrkuste tuvastamisel ja
        testimisel ehk turvatestimise järgsete leidude paranduste
        testimisel.

2.  Kasutatavuse ekspert:

    1.  Peab omama vähemalt 24-kuulist töökogemust infosüsteemi
        kasutatavuse eksperdina.

    2.  Peab olema riigihanke algamisele eelneva 60 kuu jooksul osalenud
        kasutatavuse eksperdina vähemalt ühe infosüsteemi loomise ja/või
        modifitseerimise projektis, mille töömaht on vähemalt 2000
        töötundi projekti kohta ning kasutatavuse eksperdi rollis samas
        projektis on teostanud töid vähemalt 100 töötunni ulatuses.

3.  Arendajatel ja arhitektil peab kokku olema ühine kogemus järgmiste
    tehnoloogiatega (CV–s märkida, kes meeskonna liikmetest omab
    nimetatud kompetentsi. Kõik tehnoloogiad/platvormid peavad olema
    kaetud):

    1.  React;

    2.  Python;

    3.  Maven;

    4.  Gradle.
