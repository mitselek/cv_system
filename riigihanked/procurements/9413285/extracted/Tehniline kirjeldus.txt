Tehniline kirjeldus

1.  Taustainfo

Hanke objektiks on Andmete teabevärav (edaspidi ATV) (täna toodangus)
oma komponentidega ja andmehalduse rakendus RIHAKE (täna toodangus) oma
komponentidega (edaspidi teenused).

Hanke eesmärk on ATV ja RIHAKEse uute loodavate komponentide ja
täiendustööde eelanalüüs, konsultatsioon, arendustööde teostamine
rakenduse uute funktsionaalsuste loomiseks ja liidestuste tegemiseks,
olemasolevate funktsionaalsuste täiendamiseks vastavalt kasutajate
vajadustele, olemasolevate funktsionaalsuste parendamiseks ning
rakenduse jätkusuutlikkuse tagamiseks. Hanke tulemusena teostatud tööd
sisaldavad tarkvara koodi, dokumentatsiooni ja juhendmaterjali
kaasajastamist, testimist ja nõustamist.

Andmete teabevärav

Andmete teabevärava eesmärk on anda igaühele terviklik ülevaade riigi
käes olevatest andmetest ja võimalustest nende taaskasutamiseks.

Andmete teabeväravas avalikustatakse asutuste infosüsteemides,
andmehalduse platvormidel ja RIHAKEstes loodud kirjeldused ning andmete
taaskasutajad jõuavad teabevärava kaudu kiiresti ja efektiivselt
reaalsete, asutuses hallatavate, andmeteni.

Avaandmete teabevärav on leitav aadressilt: https://avaandmed.eesti.ee/.

Teabevärava avalik kood on leitav Koodivaramust:
https://koodivaramu.eesti.ee/andmete-teabevarav, mille kaks alagruppi on
avalikkusele turvalisuse huvides suletud.

RIHAKE

RIHAKE on asutusse paigaldatav andmehalduse rakendus, mille eesmärk on
võimaldada andmekirjelduse standardi kohaselt kirjeldada asutuse
andmestikke, kirjeldada andmestikes kasutatavaid klassifikaatoreid ja
loendeid, koostada andme- ja ärisõnastikke ning edastada andmekirjeldusi
teistesse süsteemidesse. RIHAKE toetab andmete haldamist asutuses ja
võimaldab seeläbi parandada andmete taaskasutust ja leitavust.

RIHAKEst kasutav asutus loob RIHAKEses andmestiku standardikohase üldise
kirjelduse, skaneerib relatsioonilise andmebaasina hallatava andmestiku
füüsilist mudelit, seeläbi tuvastatakse tabelite ja veergude
(andmeväljade) olemasolevad metaandmed ning rikastakse neid sisulise
tähendusega ehk seotakse asutuses kasutatavate mõistetega. Andmehalduse
süsteemides ja RIHAKEstes loodud kirjeldused avalikustatakse Andmete
teabeväravas ning andmete taaskasutajad jõuavad teabevärava kaudu
kiiresti ja efektiivselt reaalsete ja asutuses hallatavate andmeteni.

RIHAKE koosneb:

  1. rihake-fe on Angular raamistikus kasutajaliides. Kasutajaliidese
  failide serveerimiseks kasutatakse Ngnix serverit.

  2. rihake-be on RIHAKE Java Spring rakendus.

  3. rihake-sso on Keycloak põhine sso autentimisserver. Keycloak
  serveri vahendusel teostatakse kasutajate autentimist TARA kaudu.

  4. rihake-pgha on Postgre Patroni klaster kus paiknevad erinevad
  andmebaasid. Andmebaasid on isoleeritud, baasi tasemel omavahelist
  suhtlemist ei toimu.

2.  Tööde eesmärk

    1.  Tööde sisuks on Andmete teabevärava ja RIHAKEse jätkuarenduste
        analüüs ning analüüsi tulemusel (sh nii pakkuja, hankija kui ka
        muu osapoole teostatud analüüsi tulemusel) selgunud
        arendusvajaduste teostamine. Tööde hulka kuuluvad ka
        suuremahulised arendused, mis eeldavad eelnevat analüüsi.

    2.  Arendustööd sisaldavad eelanalüüsi, tarkvara koodi muudatusi,
        dokumentatsiooni ja juhendmaterjali kaasajastamist, testimist ja
        nõustamist.

    3.  Arendustööde mõiste hõlmab tellija otseste juhiste alusel raam-
        ja hankelepingu täitmist (nn töötundide ostmine).

    4.  Arendustööde sisu võib tuleneda näiteks:

        1.  keskkonna muudatustest (veebilehitsejate,
            operatsioonisüsteemide jne uuendustest);

        2.  tellija soovist muuta eelnevalt realiseeritud
            funktsionaalsust;

        3.  tellija soovist võtta kasutusele uut funktsionaalsust;

        4.  vajadusest parandada ilmnenud vigu.

    5.  Töid osutatakse ulatuses, mis on vajalik teenuste normaalseks
        funktsioneerimiseks.

    6.  Arendustööde tegemise käigus kohustub täitja:

        1.  parandama teenuses tuvastatud vead ning taastama tarkvara
            töövõime vastavalt kokkulepitud tähtaegadele.

        2.  uuendama või asendama teenuse dokumentatsiooni;

        3.  turvavea leidmisel või turvaveast teada saamisel
            informeerima tellijat koheselt veast;

        4.  välja töötama ja väljastama süsteemis leitud turvavigu
            kõrvaldavaid turvaparandusi.

    7.  Olenevalt tööde iseloomust võivad üleantavad tulemid olla
        näiteks:

        1.  eelnevalt realiseeritud tarkvara funktsionaalsuse muudatused
            või parandused vastavalt tellija soovile;

        2.  uute funktsionaalsuste või komponentide lisamine ja
            konsultatsioon vastavalt tellija soovile;

        3.  olemasolevate rakenduste vigade, mis on tekkinud uute
            funktsionaalsuste lisamisega, parandused.

    8.  Iga tulemiga antakse üle ka uuendatud dokumentatsioon (RIA
        Confluence´is, kui ei ole eelnevalt kokku lepitud teisiti).

3.  Nõuded töökorraldusele

    1.  Tellijal on õigus koostöös täitjaga täpsustada ja/või
        korrigeerida hankega tellitavate tööde skoopi juhul kui tööde
        käigus selgub selleks põhjendatud vajadus. Tööde täpsem skoop ja
        prioriseerimine lepitakse kokku tellija esindajaga regulaarselt
        toimuvatel kohtumistel ja toimub veahaldussüsteemis Jira.

    2.  Tööde tellimused, nende eeldatav maht ning teostamise aeg
        lepitakse kokku asjakohase veahaldussüsteemi kande juures. Kui
        hinnanguline töömaht suureneb, tuleb see tellijaga
        kooskõlastada.

    3.  Tellija varustab täitjat kasutuslugude kirjelduste sisendiga
        ning tööde teostamiseks vajaliku igakülgse informatsiooniga.

    4.  Tööde teostamise perioodil (nt sprint) toimub igal nädalal
        eelmise nädala kokkuvõtte ja uue nädala planeerimise
        kiirkoosolek (võib kasutada kaugtöövahendeid, nt MS Teams).

    5.  Arenduste käigus tuleb arvestada RIA teenuste arendamise
        põhimõtetega, mis tehakse täitjale avalikuks lepingu täitmise
        käigus.

    6.  Täitja peab töö planeerimisel ja teostamisel arvestama ning
        tegema konstruktiivset koostööd tellija teiste koostöö- ja
        arenduspartneritega.

    7.  Täitja annab tellijale kohe teada tööde teostamisel vajaliku
        info puudumisest, tööülesannete lõppemisest, tekkinud tõrgetest
        jms. Viivituse ajal, mil tellija täpsustab infot, lahendab
        tõrget vms, teostab täitja neid tööülesandeid, milles on vajalik
        info olemas ja pole tõrkeid.

    8.  Täitja osaleb projekti tulemite (nt RIA koostööpartnerite
        infopäev, arhitektuuripaneel vms projektiga seotud tulemid)
        esitlustel.

    9.  Kõik tööde (vahe)tulemused hoitakse git lahenduse baasil ning
        tulemused on avalikustatud.

    10. Kokkuleppel täitjaga võib tellija (või tema poolt volitatud
        isikud) teha lähtekoodi muudatusi.

    11. Tööde täitja kasutab arendamiseks ja testimiseks täitja enda
        keskonda enne koodi tellija sidusarenduse keskkonda
        paigaldamist.

    12. Tööde täitja kasutab tellija sidusarenduse keskkonda rakenduse
        paigaldamiseks ja täiendavaks testimiseks ning vajadusel tekitab
        automaatteste. Tellija sidusarenduse keskkonnaks on Jenkins.

    13. Tööde täitja tagab koodi ülevaatuse (code review) tiimisiseselt.

    14. Tarkvara tarnimine, ülespanek, seadistamine ja testimine toimub
        tellija sidusarenduse keskkonnas, võttes aluseks ja näidiseks
        olemasolevad projekti seadistused.

    15. Töötundide osas toimub igapäevane raporteerimine tellija JIRAs
        tööülesannete ja meeskonnaliikme täpsusega.

    16. Projekti dokumentatsioon on RIA Confluence’is. Osaliselt, nt
        lõppkasutaja dokumentatsiooni puhul, võidakse selle
        alternatiivsesse asukohta dubleerimise osas kokku leppida tööde
        käigus.

    17. Töid teostatakse tihedas koostöös tellijaga ja tööde vahetulemid
        kooskõlastatakse tellijaga.
