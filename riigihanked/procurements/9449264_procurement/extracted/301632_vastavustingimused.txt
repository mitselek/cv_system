1/5

VASTAVUSTINGIMUSED
Viitenumber:
Hankija:
Hange:

301632
Riigimetsa Majandamise Keskus (70004459)
Kliendiportaali ja puidumüügi keskkond

PAKKUMUSE ESITAMINE
Pakkumuse esitamisega kinnitab pakkuja kõigi riigihanke alusdokumentides esitatud tingimuste
ülevõtmist.
Tingimusliku pakkumuse esitamine ei ole lubatud.
Küsimused ettevõtjale:
1. Kas ettevõtja saab kinnitada, et pakkumus vastab hanke alusdokumentides sätestatud
tingimustele? (Raadionupp valikutega "Jah/Ei")
ÜHISPAKKUJATE VOLIKIRI
Ühispakkujad nimetavad riigihankega ning hankelepingu sõlmimise ja täitmisega seotud
toimingute tegemiseks endi seast volitatud esindaja.
Küsimused ettevõtjale:
1. Kas tegemist on ühispakkumusega? (Raadionupp valikutega "Jah/Ei")
2. Kui tegemist on ühispakkumusega, kas olete lisanud pakkumuse "Lisadokumentide" lehele
ühispakkujate volikirja? Kui tegemist ei ole ühispakkumusega, vastake "Ei"". (Raadionupp
valikutega "Jah/Ei")

ÄRISALADUS
Pakkuja märgib pakkumuses, milline teave on pakkuja ärisaladus ning põhjendab teabe
määramist ärisaladuseks.
Teabe ärisaladuseks määramisel lähtutakse ebaausa konkurentsi takistamise ja ärisaladuse kaitse
seaduse § 5 lõikes 2 sätestatust. Pakkuja ei või ärisaladusena märkida:
1) pakkumuse maksumust ega osamaksumusi;
2) teenuste hankelepingute puhul lisaks punktis 1 nimetatule muid pakkumuste hindamise
kriteeriumidele vastavaid pakkumust iseloomustavaid numbrilisi näitajaid;
3) asjade ja ehitustööde hankelepingute puhul lisaks punktis 1 nimetatule muid pakkumuste
hindamise kriteeriumidele vastavaid pakkumust iseloomustavaid näitajaid (RHS § 46 ülamärkega
1).
Küsimused ettevõtjale:
1. Kirjeldage lühidalt pakkumuses sisalduvat ärisaladust ja lisage selle määramise põhjendus või
märkige, et pakkumus ei sisalda ärisaladust. (Suur sisestusala (max pikkus 4000 tähemärki))
SAMAVÄÄRSUS
Pakkuja kinnitab, et pakkumus vastab hanke alusdokumentides nõutule ja vajadusel on
samaväärsus selgitatud ja tõendid samaväärsuse kohta lisatud.
Iga viidet, mille hankija teeb riigihanke alusdokumentides mõnele RHS-i § 88 lõikes 2 nimetatud
alusele (standardile, tehnilisele tunnustusele, tehnilisele kontrollisüsteemile vms), tuleb lugeda
selliselt, et see on täiendatud märkega „või sellega samaväärne“. Iga viidet, mille hankija teeb
riigihanke alusdokumentides ostuallikale, protsessile, kaubamärgile, patendile, tüübile, päritolule,
tootmisviisile, märgisele või vastavushindamisasutuse väljastatud katsearuandele või tõendile,
tuleb lugeda selliselt, et see on täiendatud märkega „või sellega samaväärne“ (RHS § 88 lg-d 5-6,
§ 89 lg 2, 114 lg-d 5-7).
Hankija aktsepteerib objektiivsetel põhjustel muid asjakohaseid tõendeid, kui pakkuja tõendab
hankijale vastuvõetaval viisil, et pakutav asi, teenus või ehitustöö vastab konkreetse märgise või
hankija esitatud nõuetele, välja arvatud juhul, kui hankija nõutud märgis, samaväärne märgis või
konkreetse või samaväärse vastavushindamisasutuse väljastatud katsearuanne või muu tõend on
seaduse alusel eelduseks asja, teenuse või ehitustöö pakkumiseks turul (RHS § 114 lg 7).
Koostatud 25.11.2025 09:08:03
https://riigihanked.riik.ee/rhr-web/#/procurement/9449264/general-info

2/5

Küsimused ettevõtjale:
1. Pakkuja kinnitab, et pakkumus vastab hanke alusdokumentides nõutule ja vajadusel on
samaväärsus selgitatud ja tõendid samaväärsuse kohta lisatud. (Raadionupp valikutega "Jah/Ei")
EL NÕUKOGU SANKTSIOON. ALLTÖÖVÕTJAD JA TARNIJAD.
Pakkuja kinnitab, et ta ei kaasa üle 10% hankelepingu maksumusest hankelepingu täitmisele
alltöövõtjaid ega tarnijaid, kes on:
1. Vene Föderatsiooni kodanik, resident või Vene Föderatsioonis asutatud ettevõtja, sh füüsilisest
isikust ettevõtja, juriidiline isik, asutus või muu üksus;
2. rohkem kui 50% ulatuses otseselt või kaudselt punktis 1 nimetatud isiku, asutuse või muu
üksuse omandis;
3. punktis 1 või 2 nimetatud isiku, asutuse või muu üksuse esindaja või tegutseb sellise isiku
juhiste alusel.
Hankija lükkab tagasi pakkumuse, mille alusel sõlmitav hankeleping oleks RSanS § 7 lg 1 alusel
tühine.
Määrust kohaldatakse riigihangetele alates rahvusvahelisest piirmäärast. NÕUKOGU MÄÄRUS
(EL) 2022/576, 8. aprill 2022, millega muudetakse määrust (EL) nr 833/2014, mis käsitleb
piiravaid meetmeid seoses Venemaa tegevusega, mis destabiliseerib olukorda Ukrainas.
Küsimused ettevõtjale:
1. Pakkuja kinnitab, et ta ei kaasa üle 10% hankelepingu maksumusest hankelepingu täitmisele
alltöövõtjaid ega tarnijaid, kes on: 1. Vene Föderatsiooni kodanik, resident või Vene
Föderatsioonis asutatud ettevõtja, sh füüsilisest isikust ettevõtja, juriidiline isik, asutus või muu
üksus; 2. rohkem kui 50% ulatuses otseselt või kaudselt punktis 1 nimetatud isiku, asutuse või
muu üksuse omandis; 3. punktis 1 või 2 nimetatud isiku, asutuse või muu üksuse esindaja või
tegutseb sellise isiku juhiste alusel. (Raadionupp valikutega "Jah/Ei")
RAHVUSVAHELISE SANKTSIOONI OBJEKT
Pakkuja kinnitab, et pakutav kaup ei ole rahvusvahelise sanktsiooni objektiks või pärit
sanktsiooni all olevatest piirkondadest. Hankija lükkab tagasi pakkumuse, mille alusel sõlmitav
hankeleping oleks RSanS § 7 lg 1 alusel tühine.
Küsimused ettevõtjale:
1. Pakkuja kinnitab, et pakutav kaup ei ole rahvusvahelise sanktsiooni objektiks ega pärit
sanktsiooni all olevatest piirkondadest. (Raadionupp valikutega "Jah/Ei")
TERVIKLAHENDUSE JA INNOVATSIOONI KIRJELDUS
Pakkuja esitab terviklahenduse ja innovatsiooni kirjelduse, mille koostamisel tuleb lähtuda
tehnilisest kirjeldusest.
Esitatud terviklahenduse ja innovatsiooni kirjeldus on aluseks pakkumuse hindamisel vastavalt
hindamismetoodika kirjeldusele.

Küsimused ettevõtjale:
1. Pakkuja esitab vabas vormis terviklahenduse ja innovatsiooni kirjelduse. (Vabas vormis
dokument)
RISKIDE KIRJELDUS JA RISKIDE HALDAMISE MEETMED
Pakkuja esitab riskide haldamise meetmed.
Pakkuja kirjeldab riskide haldamise meetmeid ning põhjendab nende mõju eesmärkide
saavutamisele. Riskide maandamise võimalused ja halduse ettepanekud peavad olema esitatud
selgelt, detailselt, läbimõeldult, struktureeritult ja põhjendatult.
Koostatud 25.11.2025 09:08:03
https://riigihanked.riik.ee/rhr-web/#/procurement/9449264/general-info

3/5

Esitatud riskide haldamise meetmed
hindamismetoodika kirjeldusele.

on

aluseks

pakkumuse

hindamisel

vastavalt

Küsimused ettevõtjale:
1. Pakkuja esitab vabas vormis riskide kirjelduse ja riskide haldamise meetmed (Vabas vormis
dokument)
NÕUDED LEPINGUT TÄITMA ASUVALE MEESKONNALE
Pakkuja peab tagama raamlepingu täitmiseks vähemalt järgneva koosseisuga meeskonna: üks (1)
projektijuht; üks (1) analüütik, üks (1) disainer, üks (1) vanemarendaja/arhitekt, kaks (2)
arendajat, üks (1) testija.
Meeskonnaliikmete rollid ja põhiülesanded on muuhulgas järgmised:
1) projektijuhi tööülesandeks on pakkuja meeskonna töö juhtimine, kõikide tööde planeerimine ja
ülevaadete tegemine tellijale;
2) analüütiku tööülesandeks on analüüsitööde teostamine arendusprojekti erinevates etappides;
3) disaineri tööülesandeks on uue tarkvara disain tuginedes kasutuslugudele, disaini etteandmine
arendajatale ning tehtud töö testimine ja valideerimine enne tellijale üleandmist;
Pakkuja võib lepingu täitmisse kaasata samas rollis mitu isikut, kuid sellisel juhul peavad nad
vastama vastavale rollile esitatud tingimustele. Üks isik võib täita kuni kahte erinevat rolli
(näiteks vanemarendaja/arhitekt-analüütik), kuid sellisel juhul peab antud isik täitma samaaegselt
mõlemale rollile esitatud nõudeid ning peab olema tagatud, et lepingujärgsed tööd saaksid
teostatud vastavalt kokkulepitud ajakavale ja kvaliteedinõuetele.
Meeskonda võib vajadusel kaasata ka muude rollide täitjaid, nt noorem-analüütik, nooremprogrammeerija, dokumenteerija jne, kuid nende kvalifikatsioon ei kuulu hindamisele ega
täiendavalt tasustamisele. Sellise isiku kaasamine on lubatud ainult tellija kirjalikul nõusolekul
ning tingimusel, et ta ei asenda hankes nõutud meeskonnaliiget, vaid on kaasatud abitööjõuna või
spetsiifilise eksperdina. Spetsiifilise eksperdi kaasamise vajadus peab olema tingitud tellija poolt
tellitud töö olemusest.
Juhime tähelepanu, et töökogemuse hulka ei arvestata õpingute või praktika raames saadud
kogemust.

Küsimused ettevõtjale:
1. Pakkuja kinnitab, et on arvestanud meeskonna koostamisel sätestatud nõuetega (Raadionupp
valikutega "Jah/Ei")
2. Pakkuja esitab projektimeeskonna nimekirja. (Dokumendi vorm / Projektimeeskonna
vorm.docx)

NÕUDED PROJEKTIJUHILE
Projektijuht peab omama vähemalt 5-aastast töökogemust tarkvara arenduse tootejuhina/
projektijuhina ja omab Scrum-metoodika kasutamise kogemust, soovitavalt omab Certified
Scrum Master või Product Owner sertifikaati.

Küsimused ettevõtjale:
1. Pakkuja esitab hankes nõutud projektijuhi vabas vormis CV (Vabas vormis dokument)
NÕUDED ANALÜÜTIKULE
Analüütik peab omama vähemalt viie (5) aastast töökogemust IT analüütikuna kompleksete IT
süsteemide äri- ja detailanalüüsi teostamisel.

Koostatud 25.11.2025 09:08:03
https://riigihanked.riik.ee/rhr-web/#/procurement/9449264/general-info

4/5

Küsimused ettevõtjale:
1. Pakkuja esitab hankes nõutud analüütiku vabas vormis CV (Vabas vormis dokument)
NÕUDED DISAINERILE
Disainer peab omama vähemalt 5-aastast töökogemust IT lahenduste disainerina ja/või
kasutuskogemuse spetsialistina (UI/UX kompetents).

Küsimused ettevõtjale:
1. Pakkuja esitab hankes nõutud disaineri vabas vormis CV (Vabas vormis dokument)
VANEMARENDAJA/ARHITEKT
Vanemarendaja/arhitekt peab omama vähemalt 7-aastast töökogemust tarkvara arendajana/
arhitektina ja valdab vähemalt Java, JavaScript, CSS, HTML ja soovituslikult PHP või Python
programmeerimiskeelt ning selle ökosüsteemi. Samuti SOAP, Rest/JSON tehnoloogiaid ning
WMS, WFS standardite kasutamist, PostgreSQL/PostGIS andmebaasi arendust ja tunneb ning
kasutab Liquibase ja/või Flyway raamistikku. Samuti tunneb järgnevaid raamistikke: OpenLayers
(http://openlayers.org) või Leaflet (http://leafletjs.com), NodeJS (https://nodejs.org), Angular JS,
Bootstrap (http://getbootstrap.com) ning valdab unit-testide kirjutamist ja vastavat raamistikku
ning testide automatiseerimist.

Küsimused ettevõtjale:
1. Pakkuja esitab hankes nõutud vanemarendaja/arhitekti vabas vormis CV (Vabas vormis
dokument)
NÕUDED ARENDAJATELE
Arendaja peab omama vähemalt 3-aastast töökogemust tarkvara arendajana ning valdab vähemalt
Java, JavaScript, CSS, HTML ja soovituslikult Python programmeerimiskeelt ning selle
ökosüsteemi, SOAP, Rest/JSON tehnoloogiaid, WMS, WFS standardite kasutamist, PostgreSQL/
PostGIS andmebaasi arendust ja tunneb ning oskab kasutada Liquibase ja/või Flyway
raamistikku, tunneb järgnevaid raamistikke: OpenLayers (http://openlayers.org) või Leaflet
(http://leafletjs.com), NodeJS (https://nodejs.org), Angular JS, Bootstrap (http://getbootstrap.com)
ning valdab unit-testide kirjutamist ja vastavat raamistikku ning testide automatiseerimist.

Küsimused ettevõtjale:
1. Pakkuja esitab hankes nõutud arendaja (1) vabas vormis CV (Vabas vormis dokument)
2. Pakkuja esitab hankes nõutud arendaja (2) vabas vormis CV (Vabas vormis dokument)

NÕUDED TESTIJALE
Testija peab omama vähemalt 3-aastast töökogemust tarkvara testijana.

Küsimused ettevõtjale:
1. Pakkuja esitab hankes nõutud testija vabas vormis CV (Vabas vormis dokument)
KESKKONNANÕUDED
Pakkuja peab järgima teenuse osutamisel keskkonnaalaseid nõudeid ning vältima teenuse
osutamisega kaasneva negatiivse kõrvalmõju tekkimist keskkonnale, sh:
1) teenuse osutamise tulemusena valminud materjalid esitatakse tellijale eelkõige digitaalsel kujul
(keskkonnahoidlikel põhjustel vältida materjali printimist), v.a juhul, kui see on vajalik töö
eesmärgipäraseks läbiviimiseks);
2) töövõtja poolt digitaalsel kujul edastatavad materjalid peavad olema ökoloogilise jalajälje ja
Koostatud 25.11.2025 09:08:03
https://riigihanked.riik.ee/rhr-web/#/procurement/9449264/general-info

5/5

digiprügi vähendamise eesmärgil salvestatud ja edastatud optimaalsel mahul (vältida otstarbetult
suuri andmefaile). Mustandfailid, säilitamiseks mittevajalikud töödokumendid jms, kustutada
esimesel võimalusel, kuna ITserverites failide otstarbetu hoidmine on keskkonda kurnava mõjuga;
3) kui lepingu täitmise käigus on vajadus printida infomaterjale, siis eelistatakse printimisel
töövõtja poolt tooteid, millel on olemas I tüüpi ökomärgis.

Küsimused ettevõtjale:
1. Pakkuja kinnitab, et täidab teenuse osutamisel keskkonnanõudeid (Raadionupp valikutega "Jah/
Ei")

Koostatud 25.11.2025 09:08:03
https://riigihanked.riik.ee/rhr-web/#/procurement/9449264/general-info

