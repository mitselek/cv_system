HANKEDOKUMENT

Riigimetsa Majandamise Keskus (edaspidi Hankija) teeb ettepaneku esitada pakkumus avatud hankemenetluses „Kliendiportaali ja puidumüügi keskkond“ (viitenumber 301632, DHS 1-47.3531) hanke alusdokumentides (RHAD) esitatud tingimustel.

ÜLDINFO 

1.  Kõik RHAD täiendavad üksteist. Mistahes dokumendis sätestatud
    kohustus, tingimus või nõue on pakkujale kohustuslik. RHAD koosnevad
    kõigist eRHRis käesoleva hanke raames avaldatud ja viidatud
    dokumentidest. Erinevuste korral hanketeates ja teistes RHADs
    esitatud teabe vahel lähtutakse hanketeates esitatust. Samuti, kui
    huvitatud isik ei ole esitanud hankemenetluse käigus küsimusi RHADs
    avastatud vastuolude, ebaselguste või puuduste kohta, siis hanke
    alusdokumentide tingimusi tõlgendatakse muutunud või ebaselgete
    asjaolude korral ja kooskõlas RHS-ga lähtudes sellest, mida pooled
    oleksid mõistlikult võinud eeldada lepingu sõlmimise ajal,
    arvestades lepingu sisu, tellitud teenuse olemust ning hankija
    ootust saada teenust, mis vastab selle iseloomule ja otstarbele.

2.  Iga viidet, mille hankija teeb RHADs mõnele RHS § 88 lõikes 2
    nimetatud alusele (standardile, tehnilisele tunnustusele,
    tehnilisele kontrollisüsteemile vms), tuleb lugeda selliselt, et see
    on täiendatud märkega „või sellega samaväärne“. Iga viidet, mille
    hankija teeb RHADs ostuallikale, protsessile, kaubamärgile,
    patendile, tüübile, päritolule või tootmisviisile (RHS § 88 lg 6)
    või märgisele (RHS § 89), tuleb lugeda selliselt, et see on
    täiendatud märkega „või sellega samaväärne“. Kui pakkuja soovib
    kvalifitseerimise tingimustele või tehnilisele kirjelduse vastavuse
    tõendamiseks või hankelepingu täitmisel kasutada samaväärset, siis
    ta näitab selle pakkumuses vabas vormis ära. Samaväärsuse
    kontrollimiseks esitab pakkuja vabas vormis selgitused ja tõendid.

RAAMLEPINGU ESE

3.  Käesoleva hanke tulemusel tellitakse RMK kliendiportaali ja
    puidumüügi enampakkumiste keskkonna arendusteenust, mis hõlmab
    muuhulgas järgnevaid teenuseid: 

    1.  Disain ja teenusedisain – nii visuaalne kui ka süsteemne disain,
        mille eesmärgiks on prototüüpide väljatöötamine enne
        arendustegevuse algust; 

    2.  Süsteemianalüüs ja -arhitektuur - terviklahenduse arhitektuuri
        väljatöötamine ja süsteemianalüüsi teostamine, sh liideste
        arhitektuur; 

    3.  Uue rakenduse programmeerimistööd ja olemasolevate rakenduste
        arenduste tegemine, mis aitaksid tagada olemasolevate süsteemide
        valmiduse integreeruda uue loodava kliendiportaaliga; 

    4.  Rakenduste vaheliste integratsioonide loomine veebiteenuste
        baasil; 

    5.  Testimine - arendatud lahenduse testimine (k.a. automaattestide
        loomine, koormustestid ja testide skriptid); 

    6.  Konsulteerimine - hankija spetsialistide nõustamine
        tarkvaraarenduse valdkonnas; 

    7.  Dokumentatsiooni koostamine ja täiendamine - arendustele vastava
        dokumentatsiooni koostamine/täiendamine. Miinimumdokumentatsioon
        sätestatakse iga toote juures eraldi. 

    8.  Hooldustööd - vajadusel operatiivabi, mittesüsteemsete vigade
        parandamine, tarkvara uuendused, muudatuste kajastamine
        dokumentatsioonis; 

    9.  Arendatav lähtekood ja dokumentatsioon ning kõik intellektuaalse
        omandi õigused nendele kuuluvad täielikult hankijale. 

4.  Riigihanke maksimaalne kogumaksumus on 1 500 000 (üks miljon
    viissada tuhat) eurot, millele lisandub käibemaks.

    1.  Hankija ei ole raamlepingu täitmisel seotud lepingu maksimaalse
        mahuga ega maksumusega, teenust tellitakse vastavalt reaalsele
        vajadusele ja olemasolevatele võimalustele, mistõttu raamlepingu
        alusel tellitavate teenuste tegelik maht võib olla oluliselt
        väiksem. Raamlepingu lõplik maksumus kujuneb vastavalt
        raamlepingu kehtivuse ajal tellitud teenuste tegelikule mahule,
        kuid see ei tohi ületada maksimaalset maksumust.

PAKKUMUS

5.  Pakkuja esitab RHR süsteemis täidetava pakkumuse maksumuse vormi.

6.  Pakkumuse maksumus peab olema lõplik ja sisaldama kõiki kulusid
    vastavalt RHAD-le ning seal nimetamata kulusid, mis on vajalikud
    raamlepingu nõuetekohaseks täitmiseks. Null või negatiivse
    väärtusega maksumusi ei ole lubatud kasutada ja sellised pakkumused
    on hankijal õigus lugeda mittevastavaks ning tagasi lükata.

7.  Hankija ei hüvita raamlepingu täitmisel pakkujale mingeid
    täiendavaid kulusid ega tee täiendavaid makseid.

8.  Huvitatud isik või pakkuja kannab hankemenetluses osalemisega seotud
    kogukulud ja -riski, kaasa arvatud vääramatu jõu (force majeure)
    toime võimalused.

9.  Juhul, kui pakkumuse esitab isik, kes ei ole eesti äriregistri
    registrikaardi väljatrükile kantud isikuna, kellel on pakkuja
    seadusjärgne esindamise õigus, siis peab pakkuja hankija nõudmisel
    esitama seadusjärgse esindaja(te) volikirja pakkuja esindamiseks.
    kui pakkuja on registreeritud välisriigis, siis peab pakkumuse
    esitaja esitama hankija nõudel tõendi esindusõiguse olemasolu kohta.

PAKKUMUSTE HINDAMINE

10. Hankija tunnistab edukaks pakkumuste hindamise kriteeriumide
    kohaselt enim punkte saanud, st suurima koondhindega pakkumuse.
    Pakkumuse koondhinne saadakse hindamiskriteeriumite punktide
    summeerimisel.

11. Kui kahe või enama enim punkte kogunud pakkumuse koondhinded on
    võrdsed, tunnistab hankija edukaks pakkumuse, mis on kogunud enam
    punkte kriteeriumi „Terviklahenduse ja innovatsiooni kirjeldus“
    eest. Kui ka kriteeriumi „Terviklahenduse ja innovatsiooni
    kirjeldus“ eest kogutud punktid on võrdsed, siis osutub edukaks
    pakkumus, mille pakutud arendustöö töötunni maksumus on madalam. Kui
    ka arendustöö töötunni maksumus on võrdne, siis heidetakse pakkujate
    vahel liisku. Liisuheitmise koht ja ajakava teatatakse eelnevalt
    pakkujatele ning nende volitatud esindajatel on õigus viibida
    liisuheitmise juures. Hankijal on õigus jätta edukaks tunnistamata
    pakkumus, mis sai terviklahenduse ja innovatsiooni kirjelduse
    hindamise tulemusel 0 või 1 punkti ja mitte sõlmida sellise
    pakkujaga hankelepingut.

12. Hindamiskriteeriumi „Arendustöö tunnihind“ hindamismetoodika
    kirjeldus on välja toodud riigihangete registris
    hindamiskriteeriumite ja hinnatavate näitajate lehel.

13. Hindamiskriteeriumi “Hooldustöö tunnihind” hindamismetoodika
    kirjeldus on välja toodud riigihangete registris
    hindamiskriteeriumite ja hinnatavate näitajate lehel.

14. Hindamiskriteeriumite „Terviklahenduse ja innovatsiooni kirjeldus“
    ja „Riskide haldus“ hindamismetoodika kirjeldus:

    1.  hindab hankekomisjon, kes langetab iga kriteeriumi kohta otsuse
        konsensuslikult, andes punktid vastavalt defineeritud skaalale.

    2.  kriteeriumitele antavad punktid:

+-----------------+-----------------+-----------------+-----------------+
| Kriteerium /    | 65 punkti       | 30 punkti       | 0-5 punkti      |
| punktid         |                 |                 |                 |
+=================+=================+=================+=================+
| 1.              | 1.Lahendus on   | 1.Lahendus on   | 1.Lahenduse     |
| Terviklahenduse | põhjalikult ja  | kirjeldatud     | kirjeldus on    |
| ja              | selgelt         | tervikuna, kuid | väga üldine või |
| innovatsiooni   | kirjeldatud –   | detailides      | pealiskaudne    |
| kirjeldus       | hõlmab          | esineb          | ja/või 2.Puudub |
|                 | t               | puudujääke või  | terviklik       |
|                 | ervikprotsessi, | ebaselgust.     | arusaam         |
|                 | tehnoloogia,    | 2.Innovatsiooni | süsteemist ja   |
|                 | k               | osa on olemas,  | selle           |
|                 | asutajamugavuse | kuid piirdub    | toimimisest     |
|                 | ja ärilise      | väiksemate      | ja/või          |
|                 | väärtuse        | täiustuste või  | 3.Innovatsiooni |
|                 | vaatenurka.     | parendustega.   | käsitlus on     |
|                 | 2.Innovatsiooni | 3.Lahendus on   | minimaalne või  |
|                 | tase on kõrge:  | funktsionaalne  | puudub üldse    |
|                 | lahendus        | ja vastab       | ja/või          |
|                 | sisaldab uusi   | p               |                 |
|                 | või loovaid     | õhivajadustele, | 4. Lahendus     |
|                 | lähenemisi, mis | kuid ei näita   | pigem kopeerib  |
|                 | loovad          | olulist         | olemasolevaid   |
|                 | märkimisväärset | eristumist või  | lahendusi ega   |
|                 | lisandväärtust, | tu              | too             |
|                 | suurendavad     | levikukindlust. | lisandväärtust. |
|                 | tõhusust või    |                 |                 |
|                 | loovad uusi     |                 | Sealjuures kui  |
|                 | võimalusi.      |                 | pakutud         |
|                 | 3.Lahendus on   |                 | lahendus vastab |
|                 | selgelt         |                 | kõikidele       |
|                 | tulevikku       |                 | eeltoodud       |
|                 | suunatud,       |                 | kirjeldustele,  |
|                 | skaleeritav ja  |                 | saab pakkumus 0 |
|                 | toetab          |                 | punkti.         |
|                 | digiteerimise   |                 |                 |
|                 | arengut.        |                 |                 |
+-----------------+-----------------+-----------------+-----------------+
| Kriteerium /    | 10 punkti       | 5 punkti        | 0-1 punkti      |
| punktid         |                 |                 |                 |
+-----------------+-----------------+-----------------+-----------------+
| 2.Riskide       | 1. riskide      | 1. riskide      | 1. riskide      |
| haldus          | halduse         | halduse         | halduse         |
|                 | ettepanekud on  | ettepanekud ei  | ettepanekud ei  |
|                 | esitatud        | ole esitatud    | asjakohased (ei |
|                 | selgelt,        | selgelt,        | ole projektiga  |
|                 | detailselt,     | detailselt,     | arusaadavalt    |
|                 | läbimõeldult,   | läbimõeldult,   | seotud) ja/või  |
|                 | s               | s               |                 |
|                 | truktureeritult | truktureeritult | 2. riskianalüüs |
|                 | ja              | ja põhjendatult | ei ole esitatud |
|                 | põhjendatult;   | ja/või          | ja/või 3. ei    |
|                 |                 |                 | ole pakutud     |
|                 | 2. riskianalüüs | 2. riskianalüüs | riskide         |
|                 | on põhjalik,    | ei ole          | ma              |
|                 | läbimõeldud ja  | põhjalik,       | andamismeetmeid |
|                 | ammendav,       | läbimõeldud ja  |                 |
|                 | hõlmab nii      | ammendav ja/või | Sealjuures kui  |
|                 | sisust          | ei hõlma nii    | pakutud         |
|                 | (analüüsi       | sisust          | lahendus vastab |
|                 | teemast) kui    | (analüüsi       | kõikidele       |
|                 | teostamis       | teemast) kui    | eeltoodud       |
|                 | protseduuridest | teostamis       | kirjeldustele,  |
|                 | lähtuvaid       | protseduuridest | saab pakkumus 0 |
|                 | riske, hinnatud | lähtuvaid riske | punkti.         |
|                 | on erinevate    | ja/või ei ole   |                 |
|                 | riskide         | hinnatud        |                 |
|                 | olulisust ja    | erinevate       |                 |
|                 | esinemise       | riskide         |                 |
|                 | tõenäosust ning | olulisust ja    |                 |
|                 | lisatud on      | esinemise       |                 |
|                 | vastutavad      | tõenäosust      |                 |
|                 | rollid.         | ja/või ei ole   |                 |
|                 |                 | lisatud         |                 |
|                 | 3. väljapakutud | vastutavad      |                 |
|                 | m               | isikud ja/või   |                 |
|                 | aandamismeetmed |                 |                 |
|                 | on              | 3. väljapakutud |                 |
|                 | realistlikud,   | m               |                 |
|                 | selgelt ja      | aandamismeetmed |                 |
|                 | arusaadavalt    | ei ole          |                 |
|                 | põhjendatud     | realistlikud,   |                 |
|                 | ning tagavad    | selgelt ja      |                 |
|                 | töö teostamise  | arusaadavalt    |                 |
|                 | käigus          | põhjendatud     |                 |
|                 | tekkivate       | ja/või ei taga  |                 |
|                 | võimalike       | töö teostamise  |                 |
|                 | probleemide     | käigus          |                 |
|                 | lahendamise     | tekkivate       |                 |
|                 | kvaliteetseks   | võimalike       |                 |
|                 | teostamiseks.   | probleemide     |                 |
|                 |                 | lahendamist     |                 |
|                 |                 | kvaliteetseks   |                 |
|                 |                 | teostamiseks    |                 |
+-----------------+-----------------+-----------------+-----------------+

1.  KÕIKIDE PAKKUMUSTE TAGASILÜKKAMISE ALUSED JA HANKEMENETLUSE
    KEHTETUKS TUNNISTAMINE

    1.  Hankija võib lisaks RHS §-s 116 sätestatud juhtudele teha
        põhjendatud kirjaliku otsuse kõigi pakkumuste tagasilükkamise
        kohta kui ei ole tagatud piisav konkurents (laekub kaks või
        vähem pakkumust või vastavaks tunnistatakse ainult üks
        pakkumus).

    2.  Hankijal on õigus hankemenetlus põhjendatud kirjaliku otsusega
        kehtetuks tunnistada. Põhjendatud vajaduseks võib olla eelkõige,
        kuid mitte ainult:

        1.  kui tekib vajadus raamlepingu eset olulisel määral muuta;

        2.  kui avatud hankemenetluse toimumise ajal on hankijale saanud
            teatavaks andmed, mis välistavad või muudavad hankija jaoks
            ebaotstarbekaks hankemenetluse lõpuleviimise
            hankedokumentides esitatud tingimustel või hankelepingu
            sõlmimine etteantud ja hankemenetluse käigus väljaselgitatud
            tingimustel ei vastaks muutunud asjaolude tõttu hankija
            varasematele vajadustele või ootustele;

        3.  kui langeb ära vajadus teenuse tellimise järele põhjusel,
            mis ei sõltu hankijast või põhjusel, mis sõltub või tuleneb
            seadusandluse muutumisest, kõrgemalseisvate asutuste
            haldusaktidest ja toimingutest või RMK nõukogu poolt
            arengukava muutmisest;

        4.  kui hankemenetluses on ilmnenud ebakõlad, mida ei ole
            võimalik kõrvaldada ega menetlust seetõttu õiguspäraselt
            lõpule viia.

RAAMLEPINGU SÕLMIMINE

3.  Raamleping sõlmitakse ühe edukaks tunnistatud pakkujaga raamlepingu
    projektis kindlaksmääratud tingimustel tähtajaga kuni 48 kuud
    lepingu sõlmimisest või kuni maksimaalse kogumaksumuse täitumiseni.

4.  Hankija soovib lepingu sõlmida mõistlikul esimesel võimalusel peale
    hankemenetluses lepingu sõlmimise võimaluse tekkimist ning edukas
    pakkuja kohustub lepingu allkirjastama koheselt peale hankijalt
    vastavasisulise ettepaneku saamist ja tagastama allkirjastatud
    hankelepingu hankijale viivitamatult peale selle allkirjastamist.

5.  Kui edukaks tunnistatud pakkuja ei allkirjasta või ei esita
    hankijale allkirjastatud hankelepingut 3 tööpäeva jooksul selle
    hankija poolt allkirjastamiseks esitamisest, võib hankija lugeda
    pakkumuse tagasivõetuks hankijast mitteolenevatel põhjustel ja
    kohaldada RHS § 119.

6.  Leping allkirjastatakse digitaalselt. Juhul, kui lepingu
    allkirjastamine digitaalselt ei ole võimalik (nt piiriülene
    pakkuja), saadab hankija edukaks tunnistatud pakkumuse esitanud
    pakkujale kaks hankija poolt allkirjastatud lepingu eksemplari.
    Leping loetakse kättesaaduks selle elektroonilise edastamisele
    järgneval kalendripäeval. Edukaks tunnistatud pakkumuse esitanud
    pakkuja peab ühe lepingu eksemplari allkirjastatult tagastama
    hankijale 5 tööpäeva jooksul lepingu kättesaamisest arvates. Hankija
    võib eduka pakkuja taotluse ja vajaduse korral lepingu tagastamise
    tähtaega pikendada. Kui pakkuja ei tagasta tema poolt allkirjastatud
    lepingut nimetatud tähtaja jooksul, võib hankija lugeda pakkumuse
    tagasivõetuks hankijast mitteolenevatel põhjustel ja kohaldada RHS §
    119.

LISATEABE SAAMINE

7.  RHAD kohta saab selgitusi või täiendavat teavet ainult RHR kaudu,
    mis eeldab seda, et huvitatud isik registreerib end RHR-s vastava
    hankemenetluse juurde. Telefoni ega e-kirja teel küsimusi vastu ei
    võeta.

8.  Kui pakkuja avastab pakkumuse ettevalmistamise käigus RHAD-s vigu,
    vasturääkivusi, ebaselgusi või mitmeti tõlgendatavust, on ta
    kohustatud sellest koheselt hankijat RHR kaudu teavitama ja
    sellekohase küsimuse esitama. Kui pakkuja ei ole esitanud vastavaid
    küsimusi RHAD kohta, siis tõlgendatakse hanke alusdokumentide
    tingimusi muutunud või ebaselgete asjaolude korral ja kooskõlas
    RHS-ga lähtudes sellest, mida pooled oleksid mõistlikult võinud
    eeldada lepingu sõlmimise ajal, arvestades lepingu sisu, tellitud
    teenuse olemust ning hankija ootust saada teenust, mis vastab selle
    iseloomule ja otstarbele.
