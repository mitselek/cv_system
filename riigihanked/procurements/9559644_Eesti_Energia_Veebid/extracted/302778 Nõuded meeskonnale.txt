Nõuded meeskonnale

1.  Nõuded meeskonna kooseisule

    1.  Pakkuja peab komplekteerima hankelepingu täitmiseks meeskonna,
        kus on kaetud järgmised rollid:

projektijuht,

analüütik, 

Drupal arendaja,

back-end arendaja, 

testija;

2.  Üks inimene võib täita kuni kahte rolli, kuid sel juhul peab tema
    kompetents vastama mõlema rolli nõuetele. Drupal arendaja ja
    back-end arendaja rollides olevad isikud võivad täita vaid ühte
    rolli ehk kumbki neist ei tohi täita muid rolle meeskonnas.
    Nimetatud rollid peavad olema täidetud eraldiseisvate isikute poolt.

3.  Töö keel hankijaga on eesti keel. Meeskonna liikmetel peab olema
    eesti keel heal tasemel, mis võimaldab hankijal vabalt ilma
    takistusteta suhelda pakkuja meeskonnaga

4.  Vähemalt ühel meeskonnaliikmel peab olema kasutajaliidese prototüübi
    loomise/täiendamise oskus Figmas ja kasutaja teekonna loomise
    kogemus.

5.  Vähemalt ühel meeskonnaliikmel peab olema WCAG rakendamise kogemus
    ühes tarkvaraarendusprojektis.

6.  Pakkuja esitab meeskonnaliikmete nõuetele vastavuse tõendamiseks
    vajaliku teabe (piisavaks tõendiks loetakse meeskonnaliikme töö-
    ja/või projektikogemus, mis vastab käesolevas dokumendis vastavale
    meeskonnaliikmele ettenähtule) Hankijale.

2.  Nõuded meeskonna rollidele

    1.  Projektijuht

        1.  Peab olema vähemalt 2 aastane projektijuhtimise töökogemus
            tarkvara arenduses.

        2.  Peab olema osalenud IT projektijuhina viimase 24 kuu jooksul
            arvates hanke algamisest vähemalt kahes (2) tarkvaraarenduse
            projektis, mis on hõlmanud järgnevaid tegevusi: analüüs,
            disain, programmeerimine, testimine, juurutamine.

    2.  Analüütik

        1.  Peab olema vähemalt 2 aastane töökogemus tarkvara analüüsi
            läbiviimisel.

        2.  Peab olema user story'de ja/või use case'de kirjutamise
            kogemus vähemalt kahes (2) tarkvaraarendusprojektis.

    3.  Drupal arendaja

        1.  Peab olema vähemalt 2-aastane praktiline arenduskogemus
            Drupal CMS-i moodulite ja SQL andmebaaside arendamise,
            konfigureerimise ja kohandamisega ning Drupal’i uuenduste ja
            turvapaikade rakendamisega.

    4.  Back-end arendaja

        1.  Peab olema vähemalt 2 aastane töökogemus PHP
            programmeerimiskeele ja MVC raamistiku kasutamisel .

    5.  Testija

        1.  Peab olema testlugude ja testplaani koostamise kogemus
            vähemalt kahes (2) tarkvaraarendusprojektis, mõlemad
            projektid peavad olema kestnud kauem kui 6 kuud.

        2.  Peab olema varasem praktiline kogemus testide
            automatiseerimise teostamisel vähemalt ühes
            tarkvaraarendusprojektis.

4.  CV-vormidel esitatud projektid peavad pakkumuse esitamise hetkeks
    olema nõuetekohaselt täidetud.

5.  Projektide korral loetakse täidetuks lepinguid, mis on täielikult
    täidetud ja lepingu täitmise tähtaeg on saabunud ning mille alt
    teostatud tööd on tellijale üle antud ja tellija poolt vastu võetud.
    Kui lepingu või teenuse eripära võimaldab töid üle anda ja vastu
    võtta etapiviisiliselt, loetakse täidetuks ka sellised riigihanke
    algamise kuupäeval kehtivad lepingud, mille alt on teostatud,
    tellijale üle antud ja tellija poolt vastu võetud töid.

6.  Pakkuja peab tõendama suutlikust kaasata hankelepingu täitmisesse
    piisava arvu tehnilisi töötajaid (meeskonnaliikmeid), et tagada
    vajadusel meeskonna liikme asendus. Pakkumuse esitamisega pakkuja
    kinnitab, et on selle nõudega arvestanud.
