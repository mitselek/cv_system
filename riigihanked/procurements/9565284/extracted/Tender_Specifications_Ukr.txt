Тендерні вимоги

до закупівлі послуг з розробки програмної платформи надання електронних
послуг

Закупівля № 302845

1.  Вступ

Ця закупівля виконується Академія електронного управління (Естонія)
(далі, також «Організація-замовник») для закупівлі послуг з розробки
програмної платформи надання електронних послуг (далі – «Послуги»)
відповідно до Технічної специфікації (Додаток 1) та проекту Договору про
закупівлю (Додаток 2).

Положення Акту про публічні закупівлі Естонії (далі, також «АПЗЕ»)
застосовуються до чинної процедури закупівлі, а чинне законодавство
Республіки Естонія, якщо не зазначено інакше, регулює будь-які питання
стосовно виконання договору про закупівлі. Будь-які спори повинні
вирішуватися органами естонського судочинства відповідно до юрисдикції
Республіки Естонія.

Ця закупівля фінансується за рахунок коштів EstDev (Estonian Centre for
International Development).

2.  Абревіатури та скорочення

+--------------------------+-------------------------------------------+
| Організація-замовник     | Академія електронного управління          |
|                          | (Естонія)                                 |
+==========================+===========================================+
| Бенефіціар               | Житомирська обласна військова             |
|                          | адміністрація                             |
+--------------------------+-------------------------------------------+
| Виконавець               | Переможець процедури закупівлі, з яким    |
|                          | буде укладено договір на закупівлю        |
+--------------------------+-------------------------------------------+
| Довіреність              | Письмовий документ, що видається однією   |
|                          | особою іншій особі виконувати             |
|                          | представницькі функції перед третіми      |
|                          | особами                                   |
+--------------------------+-------------------------------------------+
| АПЗЕ                     | Акт про публічні закупівлі Естонії        |
+--------------------------+-------------------------------------------+
| ePPR                     | Естонський реєстр публічних закупівель    |
|                          | www.riigihanked.riik.ee                   |
+--------------------------+-------------------------------------------+
| ЄЄДЗ або ESPD            | Єдиний Європейський документ про          |
|                          | закупівлі (European single procurement    |
|                          | document)                                 |
+--------------------------+-------------------------------------------+
| Повʼязані особи          | Акціонери (фізичні та/або юридичні особи, |
|                          | які мають у статутному капіталі учасника  |
|                          | 10% або більше), бенефіціари, директори,  |
|                          | керівники закупівельних комісій, члени    |
|                          | керівництва та ради директорів, кінцеві   |
|                          | бенефіціари і т.д.                        |
|                          |                                           |
|                          | Пов’язаними особами учасника також є      |
|                          | вищезгадані особи членів консорціуму,     |
|                          | підрядників або особи, на чиї             |
|                          | фонди/досвід учасник розраховує           |
+--------------------------+-------------------------------------------+

3.  Об’єкт договору про закупівлю

3.1. Закупівля Послуг виконується для Бенефіціара з метою розробки
єдиної цифрової платформи місцевих державних послуг, зокрема для
демобілізованих ветеранів, яка забезпечить швидкий та зручний доступ до
соціальних, медичних та освітніх послуг на місцевому рівні. Завдяки
зменшенню бюрократії та оптимізації взаємодії з муніципалітетами та
громадськими установами, платформа сприятиме реінтеграції ветеранів у
цивільне життя та покращить якість життя їхніх сімейзгідно з вимогами
Tехнічних вимог (Додаток 1) та Проєкту Договору (Додаток 2).

3.2. Оподаткування закупівлі – без ПДВ та будь-яких інших податків.

3.3. Очікувані терміни виконання договору – до 4 місяців після набрання
ним чинності (після його підписання всіма Сторонами), ), але не пізніше
31.03.2026.

3.4. Орієнтовний термін дії договору про закупівлю – з моменту набрання
чинності договором про закупівлю (з моменту його підписання всіма
Сторонами) до 4 місяців (але не довше ніж до 31.03.2026).

3.5. Послуги за договором на закупівлю повинні надаватись в Україні
та/або дистанційно за місцем базування Виконавця, коли це передбачається
характером та технологічними можливостями надання Послуг.

4.  Термін дії пропозиції до тендеру

3 місяці після закінчення терміну подання тендерної пропозиції.

5.  Тендерна процедура

5.1. Тендерні пропозиції повинні бути підготовлені та подані відповідно
до вимог до тендерних пропозицій, перелічених нижче.

5.2. Тендерні пропозиції можуть подавати юридичні особи, фізичні особи
та приватні підприємці, а також спільні учасники тендеру. Будь-який
учасник тендеру може діяти через належним чином уповноваженого
представника. Спільні учасники тендеру повинні призначити представника,
уповноваженого підписувати та подавати тендерну пропозицію і діяти від
їхнього імені протягом усього процесу закупівлі. Такі повноваження
повинні бути підтверджені Довіреністю. Усі члени спільного тендеру
несуть солідарну відповідальність за тендерну пропозицію та будь-який
договір, укладений за її результатами.

5.3. Економічні оператори, включаючи будь-які суб’єкти, на чиї
можливості/ресурси покладається учасник тендеру, місце проживання або
зареєстрована офіційна адреса яких знаходиться в Російській Федерації
або Республіці Білорусь, не мають права брати участь.

5.4. Ця закупівля не містить окремих лотів. Предмет закупівлі є
неподільним, оскільки це стосується розробки інтегрального програмного
рішення, яке не може бути відокремленим, оскільки є єдиним рішенням.
Залучення одного провайдера до виконання замовлення забезпечує
цілісність розробки, знижує ризики інтеграції, та дозволяє ефективно
використовувати фінансові ресурси Організації-замовника.

5.5. Відповідно до §85 (6) та § 86 АПЗЕ, Організація-замовник повинна
враховувати витрати в межах життєвого циклу, що не цілком можливо в цій
конкретній закупівлі. Це проєкт, за яким придбані послуги не залишаються
у Замовника, а передаються Реципієнту. Отже, Замовник не в змозі
розрахувати витрати протягом життєвого циклу. Однак Замовник взяв до
уваги, наскільки йому відомо, усі попередні Послуги, щоб Послуги були
сумісними з усіма існуючими технологіями та обладнанням, беручи до уваги
їх призначення та можливість їх використання до кінця їх життєвого
циклу.

5.6. Відповідно до § 52 (3) АПЗЕ, перед перевіркою підстав для
виключення та кваліфікації, Організація-замовник може спочатку
перевірити тендерні пропозиції на відповідність вимогам, викладеним у
тендерній документації, та оцінити відповідні тендери. У таких випадках
Організація-замовник забезпечує, щоб договір не був укладений з
учасником тендеру, який мав бути виключений з процедури закупівлі або
який не відповідає критеріям відбору.

5.7. Будь-яке посилання Замовника у запрошенні на одну з підстав,
зазначених у підрозділах § 88 (2) або (6) Закону про державні закупівлі,
слід читати як доповнене позначкою «або еквівалент».

6.  Вимоги до відповідності тендерної пропозиції

6.1. Тендерні пропозиції подаються через Реєстр державних закупівель
Естонії (ePPR), доступний за посиланням https://riigihanked.riik.ee..
Усі форми та документи тендерної пропозиції повинні бути складені
англійською мовою (якщо необхідно, з перекладом на англійську). Тендерна
пропозиція має бути підписана, а документи, підписані вручну, повинні
бути подані у вигляді скан-форми (із чітко помітним підписом від руки,
проставленим законним або довіреним представником для юридичної особи
або фізична особа-підприємець за цивільним правом, або товариство іншої
форми). Англійська мова також є офіційною мовою трактування усіх
положень і визначень. Форми й документи іншими мовами вважатимуться
неофіційними рекомендаційними перекладами документів закупівлі,
складених англійською мовою, крім документів, виданих державними
органами України, або документів, поданих на підтвердження відповідності
кваліфікаційним критеріям.

6.2. Учасник повинен подати наступні документи разом з його тендерною
пропозицією:

6.2.1. Єдиний європейський документ про закупівлю (ЄЄДЗ);

6.2.2. Заявка учасника (Додаток 3 до тендерних вимог). У разі будь-яких
розбіжностей між поданою у Додатку 3 інформацією та даними з Естонського
реєстру публічних закупівель, Організація-замовник надає перевагу
Додатку 3;

6.2.3. Якщо Технічна специфікація передбачає опис Послуг, учасник
тендеру повинен додати опис Послуг, в якому пояснюється обсяг і зміст
Послуг та відповідність тендерної пропозиції Технічній специфікації.

6.2.4. ESPD для спільного учасника тендеру, субпідрядника або особи, на
показники якої покладається учасник тендеру. У тендерній пропозиції має
бути зазначено обсяг, обсяг та зміст частин договору, які будуть
виконуватися кожним спільним учасником тендеру (членом) у їхній
тендерній пропозиції.

6.2.5. Якщо учасник тендеру покладається на еквівалентність, він повинен
подати разом з тендерною пропозицією документальні докази того, що
пропонована послуга відповідає вимогам, викладеним у цьому документі, і
є еквівалентною необхідній Послузі.

6.2.6. Учасники тендеру повинні включити до своєї тендерної пропозиції
Заяву про відповідність вимогам доступності або еквівалентний опис
заходів, вжитих для забезпечення доступності, описаних у Технічній
специфікації.

6.2.7. Довідка у довільній формі англійською мовою, що до учасника
тендеру не застосовані (не прийняті, не введені в дію) персональні
спеціальні економічні та інші обмежувальні заходи (санкції), які можуть
(могли) бути прийняті на виконання Закону України «Про санкції», рішення
уповноважених міжнародних органів та окремих держав (зокрема, Ради
Безпеки ООН та її комітетів, ЄС, США тощо), рішення Ради національної
безпеки та оборони України; будь-якого закону або іншого
нормативно-правового акту Парламентської асамблеї Ради Європи,
Європейського Союзу, Великобританії, США, Ради безпеки ООН, а також
Закону України та/або Указу Президента України, який застосовує
секторальні та персональні спеціальні економічні та інші обмежувальні
заходи (санкції) до фізичних та/або юридичних осіб, які здійснюють
терористичну або іншу небезпечну для суспільства діяльність.

6.3. Тендерні пропозиції не повинні містити жодних обмежувальних та
будь-яких інших умов. Обмежені умовами тендерні пропозиції будуть
відкидатися (відхилятися).

6.4. Тендерна пропозиція повинна містити загальну вартість Послуг, які
будуть надані, що означає, що тендерна пропозиція охоплює всі
вищезазначені цілі та умови закупівлі.

6.5. У тендерній пропозиції має бути вказана загальна ціна за Послуги,
що надаються, та вона має охоплювати всі цілі та умови закупівлі, без
урахування ПДВ та всіх інших податків[1]. Ціна має бути вказана у формі
ePPR та у Додатку 3 у євро (EUR) з двома (2) знаками після коми.
Негативні ціни не допускаються.

6.6. Замовник має право вимагати додаткові документи або запитувати
роз’яснення щодо поданих документів.

7.  Критерії відбору

7.1. Технічна та професійна спроможність (згідно з 1(2) § 101 АПЗЕ):
учасник тендеру повинен підтвердити досвід належного виконання принаймні
2 аналогічних договорів протягом 36 місяців до початку цієї процедури
закупівлі. Договір вважається аналогічним якщо:

- тривалістю принаймні 6 місяців кожен;

- на надання послуг з розробки програмного забезпечення або розробки
інформаційно-телекомунікаційних систем або розробки програмних платформ
що забезпечують візуальний опис бізнес-процесів за допомогою нотації
BPMN, роботу електронних кабінетів з визначеним функціональним набором
згідно розподілу прав доступу з можливість перегляду повідомлень, заяв,
статусів;

- онбордінг, підтримка інтегрованої системи електронної ідентифікації
ID.GOV.UA, програмування інтерфейсів за допомогою нотації JSON та XML,
робота з API з використанням REST та SOAP через шлюзи доступу типу
система електронної взаємодії державних електронних інформаційних
ресурсів “Трембіта” та забезпечення гнучкої інтеграції з мобільними
додатками, інструмент автоматизації для безперервної інтеграції і
безперервної поставки, пошукова система для аналітики журналів та
повнотекстового пошуку, підтримка настанов з доступності веб-вмісту WCAG
2.1, використання UI-бібліотек для уніфікації стилю, трекінг статусу
заявки, сповіщення за допомогою email, інтеграція з платіжними
сервісами, робота з об'єктноорієнтованими базами даних, мовами
програмування JavaScript, HTML5, CSS3 та адаптивний дизайн в гайдлайні
Дія або еквівалентні

- загальної вартості не менше 40 000 Євро та із використанням зазначених
вище технологій.

  На виконання цієї вимоги часник тендеру повинен:

  - внести дані про виконані аналогічні договори у Додаток 3, вказавши
  предмет договору, замовника договору, тривалість виконання договору,
  ім'я контактної особи замовника, номер телефону, електронну пошту
  (представляючи дані у Додатку 3, учасник підтверджує, що договори були
  виконані належним чином);

  - надати копії аналогічних договорів або надані замовниками учасника
  листів відповідності по таким договорам, або підписані відгуки
  замовників договорів про учасника, або інші подібні документи, що
  підтверджують виконання таких договорів і використання вищевказаних
  технологій.

7.2. Наявність персоналу з необхідною освітою та кваліфікацією, на
основі 1(3) § 101 АПЗЕ: учасник повинен мати команду для виконання вимог
технічної специфікації та проєкту договору та підтвердити наявність
наступного складу співробітників з вищою освітою в галузі ІТ чи
еквівалентними сертифікатами:

-   Керівник проєкту;  

-   Бізнес-аналітик;  

-   Розробник (Backend);   

-   Розробник (Frontend);   

-   Системний адміністратор;   

-   Фахівець з налаштування Kubernetes;   

-   Розробник баз даних;   

-   Спеціаліст з якості програмного забезпечення (тестувальник/QA
      Manual);   

-   Менеджер технічної підтримки.   

-   

  Допускається подача документів одного співробітника на декілька
  позицій команди учасника.

  На виконання цієї вимоги часник тендеру повинен:

-   внести дані про їх прізвища, імена, посади та освіту в Додаток 3;

-   надати копії документів про їх освіту (копії дипломів або
    відповідних сертифікатів).

  Шляхом підписання та подачі додатку 3, учасник підтверджує та
  гарантує, що ним отримано письмову/електронну (підписану КЕП/ЕЦП)
  згоду у всіх осіб, які будуть залучені учасником у будь-якому вигляді
  до виконання закупівлі, на обробку їх персональних даних.

7.3. Економічний та фінансовий стан, на основі 4(1) § 100 АПЗЕ:
загальний оборот учасника тендеру за три останні фінансові роки (до
початку цієї процедури закупівлі) має становити не менше 160 000 євро
сумарно.

  На виконання цієї вимоги часник тендеру повинен:

  - внести дані про фінансовий стан в Додаток 3, вказавши оборот за
  останні три фінансові роки – по кожному року окремо;

-   надати відповідні документи - копію річної податкової декларації та
    виписку з банківського рахунку за вказаний період або річний звіт.

7.4. Учасники тендеру, які залучають спільних учасників, можуть
покладатися на компетенцію їх спільних учасників для підтвердження свого
економічного та фінансового статусу, а також технічної та професійної
компетенції. Учасник тендеру повинен вказати у відповідному розділі
додатку 3 розмір та характер кожної частини договору, яку буде
виконувати спільний учасник.

7.5. Якщо учасник тендеру бажає підтвердити відповідність його
економічного та фінансового стану або технічної та професійної
компетенції на підставі коштів/досвіду інших компаній, учасник тендеру
також повинен подати ESPD для юридичної особи, на чиї кошти/досвід він
покладається.

7.6. Якщо учасник тендеру бажає підтвердити відповідність його
фінансового стану або технічної та професійної компетенції на підставі
коштів/досвіду іншої компанії, учасник тендеру повинен показати у
відповідному розділі додатку 3, що ця компанія має відповідні
кошти/досвід, згодна їх використовувати і учасник тендеру використовує
їх у виконанні договору про закупівлю. Компанія, кошти або досвід якої
використовуються учасником тендеру для відповідності вимогам щодо
економічного та фінансового стану, фактично повинна брати участь у
виконанні договору про закупівлю.

7.7. Організація-замовник перевіряє, чи компанія, на кошти/досвід якої
покладається учасник тендеру, відповідає кваліфікаційним умовам відносно
яких учасник тендеру покладається на показники такої компанії.

7.8. Організація-замовник застосовує § 103 (6) АПЗЕ і може вимагати
заміну виключеного учасника або некваліфікованого учасника.

7.9. Організація-замовник має право запитати подання додаткових
документів або уточнити зміст поданих документів.

8.  Підстави для виключення

8.1. Організація-замовник виключить учасника тендеру та не укладе
договір, якщо застосовується обов'язкова підстава для виключення
відповідно до § 95(1) АПЗЕ. Він також може виключити учасника тендеру на
власний розсуд відповідно до § 95(4) АПЗЕ. Учасник тендеру може разом із
своєю пропозицією подати докази вжитих заходів для відновлення своєї
надійності відповідно до § 97 АПЗЕ («самоочищення»).

8.2. Перед укладенням договору перевіряє підстави для виключення
тендерної пропозиції за допомогою ESPD з оновленими заявами та
зауваженнями щодо відсутності підстав для виключення відповідно до форми
ESPD, зазначеної в ePPR. Якщо спільна тендерна пропозиція або тендерна
пропозиція базується на можливостях іншого суб’єкта
(економічному/фінансовому становищі або технічних/професійних
здібностях), також необхідно подати ESPD для кожного такого суб’єкта.

8.3. Учасник тендеру подає наступні документи для підтвердження
відсутності підстав для виключення:

8.3.1. для юридичної особи або фізичної особи-підприємця - витяг або
свідоцтво з торгового реєстру або з іншого компетентного органу країни
резидентства учасника тендеру про державну реєстрацію учасника.
Естонські компанії перевіряються через ePPR.

8.3.2. якщо країна резидентства учасника тендеру має відповідний окремий
реєстр щодо вчинення корупційних правопорушень, витяг або свідоцтво про
відсутність учасника тендеру та його Пов'язаних осіб у такому реєстрі
повинен бути отриманий з відповідного реєстру. Українські компанії
перевірятимуться з https://corruptinfo.nazk.gov.ua.

8.3.3. свідоцтво про кримінальну відповідальність, свідоцтво (про
відсутність) засудження або обмежень, застосованих до учасника тендеру
та його Пов'язаних осіб відповідно до кримінально-процесуального
законодавства. Естонські компанії перевіряються через ePPR.

8.3.4. свідоцтво, що підтверджує, що учасник тендеру не має жодних
заборгованостей щодо податків, зборів та платежів у країні резидентства,
які підлягають контролю фіскальних органів. Українські компанії
отримують це свідоцтво у друкованій або електронній формі (отриманою за
допомогою електронної служби "Електронний кабінет платника") у
відповідного підрозділу Державної податкової служби України і повинно
бути дійсним на день його подання. Свідоцтво в електронній формі повинно
бути доступним для перегляду Організацією-замовником у загальнодоступній
(відкритій) частині електронного кабінету платника податків. Естонські
компанії перевіряються через ePPR.

9.  Подання документів та перелік документів

9.1. Учасник тендеру повинен надати заповнену та підписану заявку
учасника англійською мовою (Додаток 3), в якій зазначена тендерна цінова
пропозиція без урахування ПДВ чи будь-яких інших податків[2].

9.2. Учасник тендеру повинен подати Єдиний європейський документ про
закупівлю (ЄЄДЗ).

9.3. Учасник тендеру повинен також подати Єдиний європейський документ
про закупівлю (ЄЄДЗ) для спільного учасника, субпідрядника чи особи, на
чиї показники учасник тендеру покладається.

9.4. Разом з Заявкою учасника учасник тендеру подає документи, що
підтверджують його досвід у виконанні аналогічних договорів, відповідно
до п. 7.1 цього документу.

9.5. Разом з Заявкою учасника учасник тендеру подає документи, що
підтверджують що команда учасника відповідає вимогам відповідно до п.
7.2 цього документу.

9.6. Разом з Заявкою учасника учасник тендеру подає документи, що
підтверджують оборот за три останні фінансові роки до початку цієї
процедури закупівлі відповідно до п. 7.3 цього документу.

9.7. Учасник тендеру повинен надати документи, зазначені у пункті
6.2.3-6.2.7 цього документу.

9.8. Учасник тендеру повинен подати документи, зазначені в пункті 8.3
цього документу, що підтверджують відсутність підстав для їх виключення
(§ 95(1) АПЗЕ), разом з тендерною пропозицією. Якщо подається спільний
тендер, залучаються субпідрядники або учасник тендеру спирається на
кошти іншої компанії, такі ж документи повинні бути подані для всіх
компаній, які беруть участь у закупівлі.

9.9. Документи, зазначені в пунктах 9.1-9.8 цього документу, повинні
бути подані разом з тендерною пропозицією. Якщо учасник тендеру не подає
документи, зазначені в пунктах 9.4-9.8 цього документу, разом з
тендерною пропозицією, він повинен подати їх протягом 3 робочих днів з
дати запиту Організації-замовника. Організація-замовник може продовжити
строк подання документів.

10. Критерії вибору переможця тендеру

10.1. Найнижча ціна: договір буде підписано з учасником, який запропонує
найнижчу вартість.

10.2. Тендерна пропозиція з найнижчою вартістю отримує максимальну
кількість балів. Інші тендерні пропозиції отримують бали, розраховані за
формулою: "100" - ("вартість тендеру" - найнижча вартість тендеру") /
"найвища вартість тендеру" * "100".

10.3. Якщо дві або більше прийнятних пропозицій мають однакову найнижчу
загальну ціну, переможець тендеру буде обраний шляхом жеребкування серед
цих учасників. Умови та порядок проведення жеребкування будуть
заздалегідь повідомлені учасникам тендеру через ePPR. Уповноважені
представники учасників тендеру мають право бути присутніми.
Організація-замовник підготує протокол, в якому будуть зазначені
пропозиції, що мають однакову кількість балів і допущені до
жеребкування.

11. Умови відхилення всіх тендерних пропозицій

11.1. Усі тендерні пропозиції можуть бути відхилені в тому випадку, якщо
вартість усіх поданих тендерних пропозицій перевищує загальну очікувану
вартість закупівлі.

12. Скасування процедури закупівлі

12.1. Організація-замовник залишає за собою право скасувати процедуру
закупівлі в будь-який час до укладення договору в таких випадках:

12.1.1. Якщо жодна з отриманих пропозицій не відповідає вимогам,
викладеним у документації закупівлі.

12.1.2. Якщо обставини, що призвели до початку процедури закупівлі,
змінилися і продовження процедури більше не відповідає поставленій меті
або інтересам Організації-замовника.

12.1.3. Якщо фінансові ресурси, передбачені для закупівлі, більше
недоступні або недостатні для покриття вартості найбільш економічно
вигідної пропозиції.

12.1.4. Якщо в процесі закупівлі виявлено істотні помилки або порушення,
які не можуть бути виправлені без поновлення процедури.

12.1.5. Якщо виникають інші підстави для скасування, дозволені згідно з
чинним законодавством про публічні закупівлі.

12.1.6. Організація-замовник приймає рішення, яке унеможливлює або
робить проведення закупівлі недоцільним.

12.2. У разі скасування всі учасники тендеру повинні бути письмово
проінформовані. Організація-замовник не несе відповідальності за
будь-які витрати, понесені учасниками тендеру у зв'язку з підготовкою та
поданням тендерних пропозицій.

13. Положення договору

13.1. Усі Послуги за договором про закупівлю надаються на території
України та/або віддалено від місця розташування Виконавця, коли це
залежить від характеру та технологічних можливостей надання Послуг.

13.2. Організація-замовник може бути замінена іншою юридичною особою,
якщо відбудуться серйозні зміни, такі як злиття, поділ або
департаментська реструктуризація, або якщо договір про закупівлю буде
передано іншому замовнику.

13.3. Учасник тендеру може бути замінений новим учасником тендеру, який
відповідає критеріям відбору згідно з тендерною документацією, за умови
попередньої згоди Замовника та у випадках, визначених у АПЗЕ. Заміна
учасників тендеру здійснюється відповідно до електронного або письмового
запиту, поданого Організацією-замовником.

13.4. Термін виконання договору на закупівлю може бути продовжений
тільки за попередньою письмовою згодою Організації-замовника та у
випадках, передбачених АПЗЕ.

13.5. За зверненням Реципієнта, Виконавець проекту може передавати
результати послуг у вигляді готових до використання продуктів іншим
сторонам.

13.6. У договір про закупівлю можуть бути внесені зміни відповідно до §
123 АПЗЕ у таких випадках, але не виключно, коли:

13.6.1. стає неможливим виконання договору протягом строку дії через
обставини, спричинені Реципієнтом, державними органами України,
пандемією чи російською агресією проти України та її наслідками, на які
не можуть вплинути ні Організація-замовник, ні учасник (зміна строку
дії);

13.6.2. стає неможливим виконати договір протягом строку дії через
обставини, спричинені під час виконання (погодження з боку державних
органів), на які не можуть вплинути ні Організація-замовник, ні учасник.
У такому разі строк дії договору може бути продовжено на час закінчення
обставини (зміни строку дії);

13.6.3. якщо під час виконання договору про закупівлю з’являються або
набувають чинності нові правові акти, які вимагають адаптації або
доповнення Послуг для забезпечення відповідності вимогам чинного
законодавства. Зміни мають бути безпосередньо пов’язані із
запровадженням нового законодавства чи нормативних актів щодо
функціональності, безпеки, захисту даних чи інших правових вимог до
ІТ-рішення та не повинні змінювати загальний характер договору про
закупівлю чи основні цілі проєкту. Якщо внаслідок змін у законодавстві
ціна договору про закупівлю збільшується або змінюються строки надання
Послуг, до договору про закупівлю можуть бути внесені зміни щодо
відображення додаткових витрат та, у разі необхідності, продовження
строку виконання за таких умов:

(a) відшкодування додаткових витрат має бути задокументовано та
      пропорційно фактичним витратам на дотримання нових вимог. Вартість
      змін не може перевищувати 20% початкової ціни договору про
      закупівлю;

(b) будь-яке продовження строку має бути розумним і пропорційним часу,
      необхідному для впровадження змін, необхідних для відповідності
      новим вимогам. Подовження строку не може перевищувати 35%
      початкової тривалості договору про закупівлю.

13.6.4. якщо особа, яка надала Замовнику підтримку зі структурних фондів
Європейського Союзу, продовжує період прийнятності проєкту. Продовження
періоду прийнятності пов’язане з рішенням грантодавця, яке дозволяє
продовжити період реалізації проєкту, щоб найкращим чином досягти цілей
проєкту та відповідати умовам фінансування.

13.7. Замовник може вимагати внесення змін до договору про закупівлю на
власний розсуд, якщо права інтелектуальної власності змінюються на
користь Замовника або Реципієнта. Такі зміни вносяться в письмовій формі
та підписуються всіма сторонами договору про закупівлю.

13.8. Замовник може вимагати внесення змін до договору про закупівлю на
власний розсуд, якщо необхідно укласти та підписати угоду про обробку
персональних даних відповідно до Регламенту ЄС 2016/679. Якщо такі зміни
були внесені, Замовник і Реципієнт вважаються Контролерами персональних
даних, а учасник тендеру вважається Обробником персональних даних. Ризик
має бути врахований у тендерній ціні.

13.9. Організація-замовник збирає та обробляє персональні дані
відповідно до Регламенту (ЄС) 2018/1725 про захист фізичних осіб у
зв'язку з обробкою персональних даних органами та установами Союзу (далі
– «GDPR»). Обробка здійснюється на підставі статті 6(1)(c) АПЗЕ та GDPR.
Персональні дані обробляються з метою проведення процедури закупівлі,
включаючи оцінку тендерних пропозицій, перевірку кваліфікаційних вимог,
дії, пов'язані з укладенням та виконанням договору, а також для
забезпечення прозорості, звітності та контролю за закупівлею, включаючи
аудити та нагляд, пов'язані з використанням структурних фондів. Для
персональних даних, поданих у тендерних пропозиціях, не використовується
автоматизоване прийняття рішень або профілювання.

13.10. Доступ може бути наданий членам тендерного комітету, залученим
юридичним радникам (внутрішнім або зовнішнім), керівнику
Організації-замовника або призначеній ним особі, а також
наглядовим/аудиторським органам. У разі спору дані можуть бути надані
судам. У разі застосування міжнародних санкцій дані можуть бути надані
підрозділу фінансової розвідки або будь-якому іншому компетентному
органу.

13.11. У питаннях, не врегульованих у цьому розділі,
Організація-замовник дотримується своєї політики конфіденційності,
опублікованої на його веб-сайті (https://ega.ee/privacy-policy/).

14. Строки подачі тендерних пропозицій

Тендерні пропозиції повинні подаватися не пізніше (*) 03.12.2025 року
12:00 за київським часом (EET).

Тендерні пропозиції повинні бути відкриті у електронному вигляді у
реєстрі публічних закупівель Естонії (*) 03.12.2025 року з 13:00 за
київським часом (EET).

15. Контактні дані Організації-замовника

Технічні питання: Cергій Карелін, електронна пошта:
serhii.karelin@ega.ee

Тендерні процедури: Kadi Karus, kadi.karus@ega.ee

Усі питання, що стосуються цього закупівельного процесу, повинні бути
подані через систему ePPR за допомогою функціоналу "Інформаційний
обмін". Відповіді на всі питання є публічними для всіх потенційних
учасників тендеру.

16. Додатки

Додаток 1 «Технічні вимоги» (із неофіційним перекладом на українську
мову).

Додаток 2 «Проєкт договору на закупівлю (із неофіційним перекладом на
українську мову).

Додаток 3 «Заявка учасника» (із неофіційним перекладом на українську
мову).

[1] Відповідно до статті 3 Рамкової угоди між Урядом України та Комісією
Європейських Співтовариств від 12 грудня 2006 року (ратифікована Законом
України від 3 вересня 2008 року № 360-VI): «Заходи, що фінансуються
повністю або частково Співтовариством, не обкладаються податками, митами
та іншими зборами подібного характеру».

[2] Відповідно до статті 3 Рамкової Угоди між Урядом України та Комісією
Європейських Співтовариств від 12.12.2006 (ратифікованої із Заявою
Законом України від 03.09.2008 № 360-VI): «Заходи, що фінансуються в
цілому або частково коштом Співтовариства, не обкладаються податками,
митними зборами або іншими стягненнями аналогічного характеру».
