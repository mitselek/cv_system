Riigihange Pythoni baasil tarkvaraarendused
Viitenumber 302531
Vastavustingimused
1. Pakkumus peab sisaldama kinnitust pakkumuse jõusoleku kohta vähemalt 90 päeva.
2. Pakkumus peab sisaldama ühe arendus-/hooldustöö töötunni maksumust.
3. Koos pakkumusega tuleb esitada dokumendis „Teostatud tööde ülevaade“ toodud tabel ning
esitada mainitud dokumendis nõutud kinnitused.
4. Pakkumus peab sisaldama pakkuja kinnitust hankelepingu ning tellimuse täitmiseks
vajalike intellektuaalse omandi õiguste olemasolu kohta.
5. Pakkumus peab sisaldama pakkuja kinnitust, et ta on tutvunud KeMIT tehnoloogilise
profiiliga, mis on leitav lehelt https://kemit.ee/et/tehnoloogia ja on valmis teostama
tarkvaraarendustöid seal loetletud tooteid ja tehnoloogiaid kasutades.
6. Pakkumus peab sisaldama pakkuja kinnitust, et vajadusel saab meeskonnaga liituda
spetsialist kellel on varasem kogemus teadusarendustegevuses, kus varasemate uuringute,
teadmiste ja kogemuste kaudu saadud teadmisi rakendatakse uute protsesside, süsteemide
ja teenuste juurutamiseks või nende oluliseks täiustamiseks: uudse tehnoloogilise lahenduse
väljatöötamine,
eksperimentaalarendus ja/või tarkvaraarendus, milles esineb
teadusarendustegevuse elemente. Uut teadmist mõistetakse siin teadus- ja arendustegevuse
kontekstis vastavalt 2015 Frascati käsiraamatule1 .
7. Kui pakkumuse allkirjastab isik, kes ei ole pakkuja seadusjärgne esindaja, esitab pakkuja
volikirja, mis sisaldab pakkuja seadusjärgse esindaja antud volitust pakkumuse allkirjastajal
pakkumust allkirjastada.
8. Pakkuja peab teenuse osutamiseks tagama järgneva meeskonna kogu raamlepingu tähtaja
jooksul.
8.1. Projektijuht, kes peab:
8.1.1. omama vähemalt kolmeaastast töökogemust projektijuhina tarkvaraarenduse
valdkonnas;
8.1.2. olema osalenud vähemalt kahes tarkvaraarenduse lepingus viimase 48 kuu
jooksul, millest igas lepingus ta on ise teostanud töid projektijuhina;
8.1.3. olema juhtinud tarkvaraarenduse projekte agiilse metoodika järgi;
8.1.4. valdama eesti keelt nii kõnes kui ka kirjas väga heal tasemel. Projektijuhi puhul
ei ole lubatud tõlgi kasutamine.
8.2. Analüütik, kes peab:
8.2.1. omama vähemalt kolmeaastast töökogemust analüütikuna tarkvaraarenduse
valdkonnas;
8.2.2. olema osalenud vähemalt kahes tarkvaraarenduse lepingus viimase 48 kuu
jooksul, millest igas lepingus ta on ise teostanud tarkvara analüüsi töid;
8.2.3. valdama eesti keelt nii kõnes kui ka kirjas väga heal tasemel. Analüütiku puhul
ei ole lubatud tõlgi kasutamine.
8.3. Full-stack arendaja, kes peab:
1 https://www.etag.ee/wp-content/uploads/2016/11/FrascatiManual2015_2ptk.pdf

8.3.1. omama
vähemalt
viieaastast
töökogemust
full-stack
arendajana
tarkvaraarenduse valdkonnas;
8.3.2. olema osalenud arendajana vähemalt kahes Python programmeerimiskeelt
kasutavas tarkvaraarenduse lepingus viimase 48 kuu jooksul;
8.3.3. valdama eesti keelt nii kõnes kui ka kirjas heal tasemel2 .
8.4. Arendaja, kes peab:
8.4.1. omama vähemalt kaheaastast töökogemust arendajana tarkvaraarenduse
valdkonnas;
8.4.2. olema osalenud arendajana vähemalt ühes Python programmeerimiskeelt
kasutavas tarkvaraarenduse lepingus viimase 48 kuu jooksul;
8.4.3. valdama eesti keelt nii kõnes kui ka kirjas heal tasemel2.
8.5. Arendaja/arhitekt, kes peab:
8.5.1. omama vähemalt kolmeaastast töökogemust full-stack arendajana
tarkvaraarenduse valdkonnas;
8.5.2. olema osalenud arhitekti ja/või arendajana vähemalt ühes Python
programmeerimiskeelt kasutavas tarkvaraarenduse lepingus viimase 48 kuu
jooksul;
8.5.3. valdama eesti keelt nii kõnes kui ka kirjas heal tasemel2.
9. Iga punktis 8 kirjeldatud rolli peab täitma erinev isik.
10. Hankija kontrollib punktides 8.1 - 8.5 kirjeldatud meeskonna liikmete kvalifikatsiooni
pakkumuses sisalduvatest CV-dest, mille pakkuja vormistab hanke alusdokumentide hulgas
oleval CV vormil. CV peab olema allkirjastatud isiku poolt, kelle kohta CV esitatakse.
11. Hankijal on õigus kontrollida punktis 8 esitatud tingimuste täitmist kogu hankelepingu
kehtivuse vältel.
12. Pakkuja märgib pakkumuses, milline teave on pakkuja ärisaladus ning põhjendab teabe
määramist ärisaladuseks.
13. Hankija viidet mõnele RHS-i § 88 lõikes 2 nimetatud alusele (standardile, tehnilisele
tunnustusele, tehnilisele kontrollisüsteemile vms), tuleb lugeda selliselt, et see on täiendatud
märkega "või sellega samaväärne". Iga hankija viidet ostuallikale, protsessile,
kaubamärgile,
patendile, tüübile,
päritolule,
tootmisviisile,
märgisele
või
vastavushindamisasutuse väljastatud katsearuandele või tõendile, tuleb lugeda selliselt, et
see on täiendatud märkega "või sellega samaväärne" (RHS § 88 lg-d 5-6, § 89 lg 2, 114 lgd 5-7). Hankija aktsepteerib objektiivsetel põhjustel muid asjakohaseid tõendeid, kui
pakkuja tõendab hankijale vastuvõetaval viisil, et pakutav asi, teenus või töö vastab
konkreetse märgise või hankija esitatud nõuetele, välja arvatud juhul, kui hankija nõutud
tõend on seaduse alusel eelduseks asja, teenuse või töö pakkumiseks turul (RHS § 114 lg
7). Kui pakkuja soovib kvalifitseerimise tingimustele või tehnilisele kirjelduse vastavuse
tõendamiseks või hankelepingu täitmisel kasutada samaväärset, siis ta näitab selle

2 Eesti keele nõude võib asendada tõlgiga Pakkuja kulul. Juhul kui mõne meeskonnaliikme puhul asendatakse

eesti keele nõue tõlgiga, siis kasutatav tõlk peab valdama vähemalt B2 tasemel nii eesti keelt kui tõlgitavat keelt.
Tõlgi kasutamisel tuleb esitada koos hanke pakkumusega keele taset tõendav dokument (tasemeeksami tunnistus,
ülikooli lõpudiplom või muu sellega samaväärne, kui tõlgitav keel ja / või e esti keel ei ole tõlgi emakeeleks).
Tõlgi kasutamisega seotud kulu hankija ei kompenseeri.

pakkumuses vabas vormis ära. Samaväärsuse kontrollimiseks esitab pakkuja vabas vormis
selgitused ja tõendid.
14. Juhul, kui pakkumuse esitavad ühispakkujad, nimetavad ühispakkujad hankemenetlusega
ning hankelepingu sõlmimise ja täitmisega seotud toimingute tegemiseks volitatud esindaja.
Ühispakkujad esitavad pakkumuse koosseisus nende esindajale antud volikirja
digiallkirjastatud hanke alusdokumentide hulgas sisalduval vormil „Volikiri ühispakkuja
esindamiseks“.
15. Riigihankes saavad osaleda ainult pakkujad, kelle elu- või asukoht on Eestis, mõnes muus
Euroopa Liidu liikmesriigis, muus Euroopa Majanduspiirkonna lepinguriigis või Maailma
Kaubandusorganisatsiooni riigihankelepinguga ühinenud riigis.
16. Riigihankes ei ole lubatud osaleda isikutel, kes kaasavad rohkem kui 10% hankelepingu
maksumusest hankelepingu täitmisel alltöövõtjaid või tarnijaid kes on:
16.1.1. Vene Föderatsiooni kodanik, resident või Vene Föderatsioonis asutatud
ettevõtja, sh füüsilisest isikust ettevõtja, juriidiline isik, asutus või muu üksus
16.1.2. rohkem kui 50% ulatuses otseselt või kaudselt punktis 16.1.1 nimetatud isiku,
asutuse või muu üksuse omandis;
16.1.3. punktis 16.1.1 või 16.1.2 nimetatud isiku, asutuse või muu üksuse esindaja või
tegutseb sellise isiku juhiste alusel.

