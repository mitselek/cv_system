Riigihange Pythoni baasil tarkvaraarendused
Viitenumber 302531
Hindamiskriteeriumid raamlepingule

1. Pakkumuse hindamise meetod Parima hinna ja kvaliteedi suhe
Nr
1.1.

Kriteerium
Ühe töötunni maksumus (käibemaksuta eurodes)

1.2.

Teostatud tööde ülevaade

Osakaal
40
60
KOKKU

100

2. Hindamismetoodika kirjeldus
2.1. Töötunni maksumus (punkt 1.1.)
2.1.1. Hindamiskriteeriumi arvestamise aluseks on pakkumuses esitatud ühe töötunni
maksumus.
2.1.2. Maksimaalsed väärtuspunktid (40) omistatakse madalaima töötunni
maksumusega pakkumusele. Teised pakkumused saavad 40-st võimalikust
punktist proportsionaalselt vähem punkte. Väärtuspunktide arvutamisel
kasutatakse riigihangete registris kasutusel olevat arvutusmetoodikat.
2.2. Teostatud tööde ülevaade (punkt 1.2.)
2.3. Dokumendis „Teostatud tööde ülevaade“ toodud tabeli täitmisel saadud punktide
summa. Maksimaalselt on võimalik saada kuni 60 väärtuspunkti.

3. Eduka pakkumuse väljaselgitamine
3.1. Kõigi kriteeriumide alusel saadud väärtuspunktid liidetakse kokku ja saadakse
pakkumust iseloomustav väärtuspunktide summa. Maksimaalne väärtuspunktide
kogusumma on 100.
3.2. Edukaks pakkumuseks tunnistatakse pakkumus, mille väärtuspunktide summa on
suurim.
3.3. Juhul kui pakkumuste väärtuspunktide summad on võrdsed, siis loetakse edukaks
väiksema tunnihinna maksumusega pakkumus. Kui ka see on võrdne, siis korraldab
hankija eduka pakkumuse väljaselgitamiseks liisuheitmise väiksema tunnihinna
maksumusega pakkumuste esitajate vahel. Hankija teavitab pakkujatele liisuheitmise
aja ning koha. Liisuheitmise juures viibib riigihanke eest vastutava isiku poolt
määratud hankija esindaja ja iga pakkuja kohta üks pakkuja esindaja. Liisuheitmise
tulemuse kohta koostatakse liisuheitmise protokoll.

4. Olelusringi kulude arvestamine
Kõnealuse arendustöödega seotud kulutuste määr on praktikas üldjoontes välja
kujunenud (lähtuvalt sihtotstarbest, kasutusintensiivsusest jpm) ning tulenevalt hankija
asutuse struktuurist ja eelarvestamise süsteemist on infosüsteemi ülalpidamiskulude
katmine lahendatud erinevate kombineeritavate tark- ja riistvaraliste lahendustega,
mida hangitakse teiste hangete kaudu.
Kuna loodava tarkvara eeldatav eluiga on oluliselt pikem kui sõlmitava raamlepingu
periood, siis ei ole hankijal mõistlik pakkumuses nõuda nende kulude välja toomist,
mis jäävad väljapoole lepinguga kaetud perioodi.

