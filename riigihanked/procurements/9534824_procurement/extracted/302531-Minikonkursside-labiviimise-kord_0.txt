Riigihange Pythoni baasil tarkvaraarendused
Viitenumber 302531
Minikonkursside läbiviimise kord

1. Minikonkurssidel kasutavad hindamiskriteeriumid
1.1. Koskmudeli meetodil arendustööde tellimine. Seda varianti kasutatakse minikonkursi
hindamiskriteeriumina alati, kui tellitavate tööde tegemiseks on koostatud detailne
lähteülesanne, mis võimaldab Täitjal hinnata töö mahtu.
1.2. Agiilsel meetodil rollipõhise arendustöö tunnid. Varianti kasutatakse iga kord
maksimaalselt 1000 rollipõhise arendustöötunni hankimiseks kindlal ajaperioodil.
1.3. Väikesemahulised arendus- või hooldustööd, mille maksumus on kuni 5000 eurot ilma
käibemaksuta.
1.4. Konkreetse minikonkursi puhul kasutatavad hindamiskriteeriumid esitab hankija selle
minikonkursi alusdokumentides.
2. Hindamismetoodika kirjeldus
2.1. Koskmudeli meetodil tööde tellimine:
2.1.1. Töö teostamise tähtaja osakaal 50%, Töö maksumuse (töötundide arvu ja
töötunni hinna korrutis) osakaal 50%.
2.1.2. Tähtaja eest antakse lühima pakutud tähtajaga pakkumusele 50 väärtuspunkti,
teistele pakkumustele antakse punkte proportsionaalselt vähem.
2.1.3. Töö maksumuse eest antakse madalaima maksumusega pakkumusele 50
väärtuspunkti, teistele pakkumustele antakse punkte proportsionaalselt vähem.
2.1.4. Punktides 2.1.1 ja 2.1.2 esitatud kriteeriumite alusel saadud väärtuspunktid
liidetakse kokku ja saadakse pakkumust iseloomustav väärtuspunktide summa.
Maksimaalne väärtuspunktide kogusumma on 100.
2.2. Agiilsel meetodil rollipõhise arendustöö tunnid (punkt 1.2):
2.2.1. Töötunni maksumuse osakaal 80%, Töö teostaja seos arendatavas IT-teenuses
varasemalt teostatud Töödega 20%.
2.2.2. Töötunni maksumuse eest antakse madalaima maksumusega pakkumusele 80
väärtuspunkti, teistele pakkumustele antakse punkte proportsionaalselt vähem.
2.2.3. Täitja projektimeeskonna liikmete seotuse eest arendatavas IT-teenuses
varasemalt teostatud Töödega antakse punkte protsentuaalselt, lähtudes sellest, kui
suur osa meeskonnaliikmetest (0-100%) varasemalt teostatud arendustöödega
seotud on, kasutades valemit: (meeskonnaliikmete arv, kes on varem sama ITteenuse arenduses osalenud) / (pakutavate meeskonnaliikmete arv) * 20.

2.2.4. Punktides 2.2.1 ja 2.2.2 esitatud kriteeriumite alusel saadud väärtuspunktid
liidetakse kokku ja saadakse pakkumust iseloomustav väärtuspunktide summa.
Maksimaalne väärtuspunktide kogusumma on 100.
2.3. Väikesemahulised arendus- või hooldustööd (punkt 1.3):
2.3.1. Hindamiskriteeriumiks on ühe töötunni maksumus.
2.3.2. Töötunni maksumuse eest antakse madalaima maksumusega pakkumusele 100
väärtuspunkti, teistele pakkumustele antakse punkte proportsionaalselt vähem.
3. Arendus- ja hooldustöötunni maksumuse esitamine
3.1. Raamlepingus fikseeritud arendus- ja hooldustöötunni maksumus on kõrgeim võimalik
maksumus mida on lubatud selle raamlepingu alusel korraldatavatel minikonkurssidel
osaledes pakkuda. Minikonkurssidel võivad pakkujad pakkuda raamlepingus
fikseeritud tunnihinnast madalamat hinda.
4. Eduka pakkumuse väljaselgitamine minikonkursil
4.1. Vastavalt punktis 1 loetletud hangitava töö iseloomule valitud minikonkursi
hindamiseks kirjeldatud hindamiskriteeriumide kohaselt esitatud pakkumusele antud
väärtuspunktid, kui kasutusel on rohkem kui üks kriteerium, liidetakse kokku ja
saadakse pakkumust iseloomustav väärtuspunktide summa. Maksimaalne
väärtuspunktide kogusumma on 100. Ühe hindamiskriteeriumi alusel hinnatava
minikonkursi tulemusel on suurim võimalik väärtuspunktide kogusumma 100, mis
omistatakse selle kriteeriumi kohaselt parimale pakkumusele.
4.2. Edukaks pakkumuseks tunnistatakse pakkumus, mille väärtuspunktide summa on
suurim.
4.3. Juhul kui pakkumuste väärtuspunktide summad on võrdsed, siis loetakse edukaks
väiksema tunnihinna maksumusega pakkumus. Kui ka see on võrdne, siis korraldab
hankija eduka pakkumuse väljaselgitamiseks liisuheitmise väiksema tunnihinna
maksumusega pakkumuste esitajate vahel. Hankija teavitab pakkujatele liisuheitmise
aja ning koha. Liisuheitmise juures viibib riigihanke eest vastutava isiku poolt
määratud hankija esindaja ja iga pakkuja kohta üks pakkuja esindaja. Liisuheitmise
tulemuse kohta koostatakse liisuheitmise protokoll.
5. Teadusarendustegevusese kogemusega spetsialisti kaasamine
Kui Täitja meeskonda on vaja kaasata teadusarendustegevusese kogemusega
spetsialisti, edastab Tellija vastava nõude minikonkursi alusdokumentides. Sel juhul
esitab Täitja koos pakkumusega viite Eesti Teadusinfosüsteemis kirjeldatud
projektile, kus teadusarendustegevusese kogemusega spetsialist on osalenud teadus- ja
arendustegevuses ning põhjenduse projekti liigitamiseks teadus- ja arendustegevuseks.

