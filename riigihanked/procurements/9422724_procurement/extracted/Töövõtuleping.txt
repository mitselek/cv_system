TÖÖVÕTULEPING
Haridus- ja Teadusministeerium, (edaspidi tellija) registrikood 70000740, aadress Munga 18,
Tartu 50088, mida põhimääruse alusel esindab kantsler … ,
ja
… (edaspidi töövõtja), registrikood …., asukohaga …., mida esindab …
teiselt poolt (edaspidi pooled) sõlmisid vastavalt riigihanke „…“ (viitenumber …) tulemustele
käesoleva töövõtulepingu (edaspidi leping) alljärgnevas:
1.
1.1.

Lepingu ese ja üldtingimused
Lepingu esemeks on …. (edaspidi töö). Töö kirjeldus, sh täpsemad tähtajad ja tööde
loetelu, on toodud riigihanke alusdokumentides ja töövõtja poolt riigihankes esitatud
pakkumuses.
1.2.
Töövõtja kohustub tegema töö vastavalt lepingus ja lepingu lisades märgitud
tingimustele. Tööna käsitletakse kõiki töid ja toiminguid, muuhulgas ka lepingus
nimetamata töid ja toiminguid, mis on vajalikud lepingus ettenähtud tulemuse
saavutamiseks, samuti töö vastuvõtmiseks vajaliku dokumentatsiooni vormistamisega
seotud toiminguid.
1.3.
Lepingu juurde kuuluvateks lahutamatuteks osadeks loetakse kõik lisad ja riigihanke
alusdokumendid ning töövõtja riigihankes esitatud ja edukaks tunnistatud pakkumus
ja pooltevahelised kirjalikud teated, mida lepingu lisadena eraldi ei allkirjastata.
1.4.
Kui lepingu dokumentide vahel esineb vastuolusid, lähtutakse prioriteetsuse
määramisel alljärgnevalt toodud lepingu dokumentide loetelu järjekorrast (loetelus
eespool asetsev lepingu dokument on prioriteetsem järgneva suhtes). Riigihanke
alusdokumentide vastuolude korral on nende prioriteetsuse järjekord järgmine:
hanketeade, hankelepingu eseme tehniline kirjeldus, muud riigihanke
alusdokumendid.
1.4.1. Lepingu muudatused;
1.4.2. Lepingu põhitekst koos lisadega;
1.4.3. Poolte heaks kiidetud protokollilised otsused (koosolekute protokollid);
1.4.4. Tellija poolt riigihanke menetluses antud selgitused ulatuses, milles need ei
muuda, vaid üksnes täpsustavad või selgitavad riigihanke alusdokumente;
1.4.5. Muud riigihanke alusdokumendid, sh tehniline kirjeldus koos selle lisadega;
1.4.6. Töövõtja pakkumus riigihankes
1.5.
Pooled juhinduvad lepingu täitmisel lisaks lepingule ja selle lisadele ka Eesti
Vabariigis kehtivatest õigusaktidest, eeskirjadest, standarditest ning vajadusel
muudest vastava valdkonna tehnilistest dokumentidest.
1.6.
Lepingu täitmise keel on eesti keel, muuhulgas on see ka lepingu sõlmimise,
töökoosolekute jm suhtluse ning tööde dokumenteerimise keel.
2.
2.1.
2.2.
2.3.

Töö tegemine ja üleandmine
Töö tegemist alustatakse kohe pärast lepingu sõlmimist.
Töövõtja esitab tellijale lepingukohase töö kahe kuu jooksul alates Lepingu
allkirjastamisest poolte poolt.
Tellijast tulenevate viivituste tõttu lisatakse töövõtja poolsete tegevuste täitmise
tähtaegadele juurde vastav arv tööpäevi.

1(6)

2.4.

2.5.
2.6.
2.7.

2.8.

Töö üleandmine tellijale toimub etappide kaupa vastavalt riigihanke alusdokumentides
ja poolte poolt kuupäevaliselt täpsustatud ajakavale. Tööde kuupäevalised tähtajad
täpsustatakse lepingu sõlmimise järgselt.
Töö üleandmisel esitab töövõtja tellijale tööde üleandmis- ja vastuvõtmisakti (edaspidi
akt) kontaktisiku e-postile.
Tellija vaatab töö üle 10 tööpäeva jooksul alates akti saamisest. Kui tellija ei ole 10
tööpäeva jooksul esitanud pretensioone, loetakse töö vastuvõetuks.
Juhul, kui töö vastuvõtmisel on tellijal pretensioone töö kvaliteedi ja/või lepingule
vastavuse osas, edastab tellija töövõtjale kirjalikku taasesitamist võimaldavas vormis
töös ilmnenud vead ning puudused ning määrab mõistliku tähtaja nende
kõrvaldamiseks. Töövõtja kohustub tellija määratud täiendava tähtaja jooksul tegema
vajalikud parandused ning esitama parandatud töö tellijale uuesti ülevaatamiseks.
Juhul, kui töövõtja ei nõustu tellija pretensioonidega töö kvaliteedi kohta, võib ta
nõuda tööle ekspertiisi määramist. Ekspertiisi kulud kannab vaidluses kaotajaks
jäänud pool.

3.
3.1.

Poolte õigused ja kohustused
Töövõtja kohustub:
3.1.1. tegema lepingule vastava töö ja esitama selle tähtaegselt tellijale;
3.1.2. viivitamatult teatama tellijale kõigist töö tegemisega seotud olulistest asjaoludest,
eelkõige nendest, mis võivad mõjutada töö tähtaegselt valmimist või töö vastavust
lepingu tingimustele ja/või mille vastu võib olla tellijal äratuntav oluline huvi;
3.1.3. tagama töö tegemisel vajaliku kvalifikatsiooniga tööjõu kasutamise;
3.1.4. andma selgitusi ja konsultatsioone teostatud tööde kohta;
3.1.5. teavitama kirjalikku taasesitamist võimaldavas vormis oma mistahes huvist, mis
võib põhjustada lepingu täitmisel huvide konflikti tekkimist;
3.1.6. tasuma viivist ja leppetrahvi vastavalt lepingule;
3.1.7. töövõtja kohustub töö teostamisel kasutama samu isikuid, kelle ta nimetas
riigihankes esitatud pakkumuses. Meeskonnaliikmete vahetumise korral peab
töövõtja tagama, et töid teostavad vähemalt riigihanke alusdokumentides nõutud
kvalifikatsiooni ja kogemusega isikud. Töövõtja peab meeskonnaliikme
vahetumisest või vahetamise vajadustest tellijat teavitama esimesel võimalusel ning
esitama tellijale uue meeskonnaliikme kvalifikatsiooni ja töökogemust kajastavad
dokumendid. Meeskonnaliikmete vahetamiseks on vajalik tellija nõusolek;
3.1.8. teostama tööd kvaliteetselt ning vastavalt valdkonna headele tavadele ja praktikale.
Tellija eeldab, et täitja on oma valdkonna professionaal, kes saab aru ning võtab
teadlikult enda kanda lepingu täidetavuse ja tulemuse saavutatavuse riski. Sellest
tulenevalt laieneb täitjale ka selliste tööde tegemise kohustus, mida ei ole lepingus
kokku lepitud, kuid mis oma olemusest lähtuvalt kuuluvad lepinguga seotud tööde
hulka. Nimetatud tööde tegemine ei kuulu eraldi tasustamisele ning täitja teostab
kirjeldatud tööd lepingu täitmise raames.
3.2.
Töövõtjal on õigus:
3.2.1. saada tellijalt töö tegemiseks vajalikku informatsiooni ja juhiseid;
3.2.2. saada nõuetekohase töö eest lepingus kokkulepitud tasu;
3.2.3. kasutada lepingu täitmisel alltöövõtjaid, kooskõlastades alltöövõtjate kasutamise
eelnevalt tellijaga. Alltöövõtjate tegevuse ja tegevusetuse eest vastutab tellija ees
täitja.

2(6)

3.3.

Tellijal kohustub:
3.3.1. tagama täitjale vajadusel ligipääsu (sh kaugjuurdepääsu) lepingu täitmiseks
olulistele tellija hallatavatele keskkondadele;
3.3.2. võtma akti(de)ga vastu töövõtja poolt üle antud puudusteta tööd mõistliku aja
jooksul või vastavalt lepingus kokku lepitud tähtajale;
3.3.3. teavitama viivitamatult töövõtjat lepingu täitmist takistavatest asjaoludest, mis
segavad lepingus toodud tööde teostamist ja tähtaegadest kinnipidamist või
püstitatud eesmärgi saavutamist.
3.4.
Tellijal on õigus:
3.4.1. igal ajal teha jooksvalt järelpärimisi töö olukorra kohta ning kontrollida tööde
tegemise käiku;
3.4.2. kaasata lepingu täitmiseks tellija poolel kolmandaid osapooli, nt teisi riigiasutusi.
Kolmanda osapoole kaasamine tellija poolt ei ole käsitletav lepingu muutmisena
riigihangete seaduse mõttes;
3.4.3. kasutada õiguskaitsevahendeid muuhulgas nõuda lepingus sätestatud juhtudel
leppetrahvi, kui töövõtja ei pea kinni lepingus, selle lisades või muudes lepingu
juurde kuuluvates dokumentides sätestatud tähtaegadest, kvaliteedinõuetest,
maksumusest, samuti kui töövõtja ei täida või täidab mittevastavalt muid endale
lepinguga võetud kohustusi.
4.
4.1.
4.2.
4.3.

4.4.
5.
5.1.

5.2.

5.3.

Töö maksumus ja tasumise tingimused
Töö kogumaksumus on … eurot (edaspidi tasu), millele lisandub käibemaks seaduses
ette nähtud määras.
Lepingu hind on lõplik ning sisaldab kõiki lepingu täitmise kulusid, sh tasu
intellektuaalomandiõiguste eest.
Lepingukohase töö eest tasutakse pärast akti allkirjastamist töövõtja poolt esitatud earve alusel pangaülekandega töövõtja arvel märgitud arvelduskontole. Arvele tuleb
märkida riigihanke viitenumber, 15-kohaline lepinguosa viitenumber (leitav
riigihangete registrist lepingu juurest) ning tellija ja töövõtja kontaktisikute andmed.
Tellija tasub töövõtjale 21 kalendripäeva jooksul nõuetekohase arve saamisest.
Autoriõigused
Kui lepingu täitmise käigus luuakse autoriõigusega kaitstavaid teoseid (edaspidi teos),
siis loetakse, et töövõtja loovutab kõik lepingu alusel teostatud tööle tekkivad varalised
õigused tellijale täies mahus, tagasivõtmatult ja ilma selle eest eraldi tasu maksmata
tööde üleandmisega.
Pooled lepivad käesolevaga kokku, et tasu autoriõiguste loovutamise eest sisaldub
lepingu tasus ja pärast lepingu alusel tehtud töö eest täielikku tasumist annab töövõtja
tellijale üle kõik teosega seotud varalised õigused kogu asjaomaste õiguste tähtaja
jooksul ja territoriaalsete piiranguteta. Pooled kinnitavad ja tellija mõistab, et teosega
seotud isiklikke õigusi, sh õigust autorsusele ja autorinimele, üle ei anta ning nende
osas kohustub tellija täitma autoriõiguse seadusest, käesolevast lepingust ja heast
viitamise tavast tulenevaid nõudeid.
Tellijal on õigus teost kasutada viisil, mis toob kaasa või võib kaasa tuua teose või
selle osa avaldamise kolmandatele isikutele ning teost või selle osi olulises mahus
töödelda, sealhulgas tõlkida, kohandada ja kokkuvõtteid teha.

3(6)

6.
6.1.

Poolte vastutus
Pooled on kohustatud hüvitama lepingu mittetäitmise või mittekohase täitmisega
teisele poolele põhjustatud kahju ja teise poole poolt tehtud kulutused, mis olid tehtud
seoses lepingu rikkumisega.
6.2.
Poole koguvastutus lepingu alusel on piiratud kahekordse lepingu hinnaga, välja
arvatud, kui lepingurikkumine on tahtlik või põhjustatud raskest hooletusest.
6.3.
Lepingu rikkumise korral on poolel õigus nõuda teiselt poolelt leppetrahvi, milleks on
kuni 2000 eurot iga lepingujärgse kohustuse täitmata jätmise eest, leppetrahvide
kogumaht võib maksimaalselt olla 50% tasust.
6.4.
Juhul, kui töövõtja rikub lepingus sätestatud tähtaegu või täiendavaid tähtaegu ning
tellija ei aktsepteeri töövõtja poolt esitatud põhjusi rikkumise kohta, on tellijal õigus
nõuda töövõtjalt lisaks muude õiguskaitsevahendite kasutamisele leppetrahvi 0,15 %
tasust iga viivitatud päeva eest.
6.5.
Leppetrahvi nõudmine ei mõjuta õigust kasutada teisi õiguskaitsevahendeid. Kõik
leppetrahvid on kokku lepitud eesmärgiga tagada kohustuse täitmist, mitte eesmärgiga
asendada kohustuse täitmist
6.6.
Töövõtjal on õigus nõuda tellijalt viivist tasumisega viivitamise korral 0,15 %
tähtaegselt tasumata arve summast iga tasumise tähtpäeva ületanud päeva eest.
6.7.
Leppetrahvid ja viivised tuleb tasuda 14 kalendripäeva jooksul vastava nõude
saamisest. Tellijal on õigus töö eest tasumisel tasaarvestada leppetrahvisumma lepingu
alusel tasumisele kuuluva summaga.
6.8.
Kui töövõtja ei täida lepinguga võetud kohustusi ja tellija taganeb lepingust, on tellijal
õigus tellida mittetäidetud või mittenõuetekohaselt täidetud mahus tööd kolmandatelt
isikutelt ning nõuda lisaks leppetrahvile kolmandatelt isikutelt tellitud töödele kulunud
summa ning lepingu hinna vahe hüvitamist töövõtja poolt
6.9.
Kui töövõtja poolt koostatud dokumentides ilmnevad puudused, mis tulenevad tema
poolsest kohustuste mittetäitmisest või mittenõuetekohasest täitmisest, on tellijal õigus
nõuda nende puuduste kõrvaldamist ning töövõtja poolt tekitatud kahju hüvitamist.
6.10.
Lepingu oluliseks rikkumiseks, mis annab tellijale õiguse lepingust taganeda, loetakse
muu hulgas, kuid mitte ainult, järgmisi rikkumisi:
6.10.1. töövõtja töös esinevad korduvad kvaliteediprobleemid, mille pinnalt on alust
arvata, et töövõtja ei suuda teostada nõuetele vastavat tööd;
6.10.2. töövõtja ei pea lepingu täitmisel kinni tellija juhistest või õigusaktiga töö
teostamisele kehtestatud nõuetest ja töövõtja ei lõpeta rikkumist tellija poolt
määratava täiendava tähtaja jooksul;
6.10.3. töövõtjal on tekkinud töö teostamisel mahajäämus enam kui 30 päeva ja töövõtja ei
lõpeta rikkumist tellija poolt määratava mõistliku pikkusega täiendava tähtaja
jooksul;
6.10.4. töövõtja rikub lepingus sätestatud andmekaitse- või intellektuaalomandiõiguse
nõudeid ja töövõtja ei lõpeta rikkumist tellija poolt määratava täiendava tähtaja
jooksul;
6.10.5. töövõtja on esitanud lepingu sõlmimisel või lepingu täitmise käigus valeandmeid;
6.10.6. kui töövõtjal või töötajatel puuduvad vajalikud registreeringud, sertifikaadid,
litsentsid, load või nõusolekud, sh kui pädev asutus teeb töövõtja suhtes loa
andmisest keeldumise, kehtetuks tunnistamise või kehtivuse peatamise otsuse või
kui töövõtja loa kehtivus lõppeb lepingu kehtivuse ajal.
6.11.
Lepingu oluliseks rikkumiseks, mis annab töövõtjale õiguse leping erakorraliselt
lõpetada, loetakse:

4(6)

6.11.1. tellija viivitab töövõtja arve tasumisega enam kui 40 päeva ja kui tellija ei lõpeta
rikkumist töövõtja poolt määratava mõistliku pikkusega täiendava tähtaja jooksul;
6.11.2. töö teostamine muutub võimatuks tellija lepingu rikkumise tõttu ja tellija ei lõpeta
rikkumist töövõtja poolt määratava mõistliku pikkusega täiendava tähtaja jooksul.
7.
7.1.
7.2.
7.3.

7.4.

Kontaktisikud
Tellija kontaktisik(ud) on: …, telefon +372 … , e-post ...@hm.ee või tema asendaja;
Täitja kontaktisik on: ……………….., telefon … , e-post … või tema asendaja;
Kontaktisikul on õigus esindada kõikides lepingu täitmisega seotud küsimustes, sh
anda teisele poolele vajaliku informatsiooni ja juhiseid oma pädevuse piires, anda
nõusolek meeskonnaliikme vahetamiseks, kontrollida osutatud teenuse kvaliteeti, anda
lepingu ese üle ja võtta vastu ning allkirjastada akt. Lepingu muutmise, lepingu
lõpetamise ning õiguskaitsevahendite kasutamise osas on kontaktisikul õigus esindada
ainult esindusõigusliku isiku kirjaliku volituse olemasolul.
Pooled teavitavad kontaktisikute muutumisest viivitamatult.

8.
8.1.

Lepingu kehtivus
Leping jõustub selle allkirjastamisel ja kehtib kuni lepingust tulenevate kohustuste
täitmiseni. Lepingu lõppemine ei mõjuta selliste kohustuste täitmist, mis oma olemuse
tõttu kehtivad ka pärast lepingu lõppemist.
8.2.
Juhul, kui töövõtja ei ole töid tellijale üle andnud hiljemalt 1 (ühe) kuu möödumisel
arvates kokkulepitud töö üleandmise tähtajast, on tellijal õigus ilma töövõtjale
kokkulepitud tasu maksmata lepingust taganeda ja nõuda sisse tekitatud kahju.
8.3.
Tellijal on õigus leping üles öelda igal ajal, tasudes töövõtjale lepingu ülesütlemise
päevaks faktiliselt tehtud ja üleantud töö eest. Tasu maksmise kohustust tellijal ei ole,
kui tellija on lepingust taganenud töövõtja poolse lepingu rikkumise tõttu.
8.4.
Tellija võib lepingust taganeda, kui töövõtja rikub oluliselt õigusaktidest või lepingust
tulenevaid kohustusi.
8.5.
Juhul kui poolest mitteoleneval põhjusel, nt kolmanda osapoole tegevuse viibimise
tõttu ei osutu võimalikuks töö tegevustega alustamine või tööde teostamine selliselt,
et oleks võimalik järgida ajakavas kokkulepitud tähtaegu, alustatakse tegevustega või
viiakse tegevused läbi tellija poolt nimetatud kuupäeval pärast viivitust põhjustanud
asjaolu äralangemist. Sellisel juhul lükatakse edasi ka lepingu lõpp- ja vahetähtaeg
perioodi võrra, mille osas tegevustega alustamine viibis või oli takistatud ning
koostatakse uute tähtaegadega ajakava.
8.6.
Pooltel on õigus lepingut muuta RHS § 123 lg 1 p 2 alusel:
8.6.1. kui lepingu sõlmimise viibimise tõttu, sh tulenevalt riigihankega seonduvatest
võimalikest vaidlustus- ja kohtumenetlustest, ei osutu võimalikuks tööga
alustamine selliselt, et oleks võimalik järgida lepingu tähtaegu, alustatakse töödega
tellija nimetatud kuupäeval pärast viivitust põhjustanud asjaolu äralangemist.
Sellisel juhul lükatakse edasi ka lepingu lõppkuupäeva perioodi võrra, mille osas
tööga alustamine viibis. Kui töö teostamine lepingu tähtaegu järgides osutub
seetõttu võimatuks, on tellijal õigus lükata tähtaega vastavalt edasi ja määrata uued
vahetähtajad, tegevuste ja aruandluse tähtajad;
8.6.2. kui lepingu täitmise ajal esinevad inimeste tervise ja ohutu elukeskkonna tagamise
vajadusest tingitud põhjused (nt COVID-19 sarnane haiguspuhang, sõjategevus,
keemia- või loodusõnnetus vms) või pannakse õigusaktiga kehtima lepingu
pooltele kohustuslikud lepingu täitmist takistavad meetmed (nt kehtestatakse

5(6)

riikliku eriolukord ja sellega seonduvad liikumis- või kogunemispiirangud),
mistõttu ei osutu võimalikuks töö teostamine (näiteks intervjuude teostamine jms)
lepingus sätestatud tingimustel või mõistlike alternatiivsete meetoditega, on
pooltel õigus muuta lepingus esitatud aja-, ja/või tegevuskava ja/või pikendada
lepingu täitmise tähtaega proportsionaalselt lepingu täitmist takistanud asjaolude
esinemise aja võrra.
9.
9.1.

9.2.

10.
10.1.

10.2.

10.3.

10.4.
10.5.
10.6.

Teated
Pooltevahelised lepinguga seotud teated peavad olema esitatud kirjalikku taasesitamist
võimaldavas vormis, välja arvatud juhtudel, kui sellised teated on informatsioonilise
iseloomuga, mille edastamisel teisele poolele ei ole õiguslikke tagajärgi.
Ühe poole teade teisele poolele loetakse kättesaaduks, kui teade on saadetud lepingus
näidatud e-posti aadressil ning sellest on möödunud 1 tööpäev, va juhul, kui teine pool
on teate kättesaamist e-posti teel varasemalt kinnitanud.
Muud tingimused
Töövõtja on kohustatud hoidma konfidentsiaalsena lepingu täitmisega teatavaks
saanud teavet, millele on kehtestatud juurdepääsupiirang avaliku teabe seaduse alusel.
Konfidentsiaalsuskohustus kehtib juurdepääsupiirangu tähtaja lõpuni.
Töövõtja kohustub tagama lepingu täitmise käigus isikuandmete töötlemise
õiguspärasuse ning vastavuse isikuandmete kaitse üldmääruses (EL 2016/679) ja
teistes andmekaitse õigusaktides sätestatud nõuetele, sh täitma organisatsioonilisi,
füüsilisi ja infotehnoloogilisi turvameetmeid konfidentsiaalsete andmete kaitseks
juhusliku või tahtliku volitamata muutmise, juhusliku hävimise, tahtliku hävitamise,
avalikustamise jms eest.
Käesoleva lepingu täitmisel tõusetuvad vaidlused lahendatakse läbirääkimiste teel.
Kokkuleppe mittesaavutamisel lahendatakse vaidlused Eesti Vabariigi õigusaktidega
ettenähtud korras Tartu Maakohtus.
Kõik käesoleva lepingu muudatused jõustuvad poolte allkirjastamise momendist või
poolte kirjalikult määratud tähtajal.
Täitja on teadlik, et leping on avaliku teabe seaduses sätestatud ulatuses avalik.
Leping on sõlmitud eesti keeles ja allkirjastatud digitaalselt.

Tellija
/allkirjastatud digitaalselt/

Töövõtja
/allkirjastatud digitaalselt/

6(6)

