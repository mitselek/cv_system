Lisateave

Üldosa

1.  Hanke nimetus ja viitenumber: Eksamite Infosüsteemi (EIS) tehnilise
    lahenduse ja arendustegevuste seisukorra audit, viitenumber 301371

2.  Hankija andmed: Haridus- ja Teadusministeerium, registrikood
    70000740, aadress Munga 18, Tartu 50088.

3.  Hanke eseme CPV kood: 79212000-3 Auditeerimisteenused

4.  Hankija piirab RHS § 7 lg 3 alusel pakkujate ringi ning kehtestab,
    et riigihankes saavad osaleda ainult pakkujad või taotlejad, kelle
    elu- või asukoht on RHS § 3 p-s 2 nimetatud riigis (Eesti, mõni muu
    Euroopa Liidu liikmesriik, muu Euroopa Majanduspiirkonna lepinguriik
    või Maailma Kaubandusorganisatsiooni riigihankelepinguga ühinenud
    riik).

5.  Iga viidet, mille hankija teeb riigihanke alusdokumentides mõnele
    RHS-i § 88 lõikes 2 nimetatud alusele (standardile, tehnilisele
    tunnustusele, tehnilisele kontrollisüsteemile vms), tuleb lugeda
    selliselt, et see on täiendatud märkega „või sellega samaväärne“.
    Iga viidet, mille hankija teeb riigihanke alusdokumentides
    ostuallikale, protsessile, kaubamärgile, patendile, tüübile,
    päritolule, tootmisviisile, märgisele või vastavushindamisasutuse
    väljastatud katsearuandele või tõendile, tuleb lugeda selliselt, et
    see on täiendatud märkega „või sellega samaväärne“ (RHS § 88 lg-d
    5-6, § 89 lg 2, 114 lg-d 5-7).

Nõuded pakkumusele 

6.  Pakkumused tuleb esitada riigihangete elektroonilises keskkonnas
    hanketeates nimetatud kuupäevaks ja kellaajaks.

7.  Pakkumus peab vastama riigihanke alusdokumentides sätestatud
    tingimustele.

8.  Hankija avab pakkumused riigihanke alusdokumentides näidatud ajal.

9.  Pakkumuste avamise protokolli ei koostata.

1.  Läbirääkimised pakkujatega 

    1.  Kui hankija peab seda vajalikuks, võib ta pidada enne pakkumuste
        vastavaks tunnistamist pakkujatega võrdsetel alustel
        läbirääkimisi. Läbirääkimisi juhib hankija. Läbirääkimiste
        eesmärk on kohandada laekunud pakkumusi esitatud nõuetele
        vastavaks.

    2.  Hankija jätab endale õiguse pidada läbirääkimisi ka pakkumuse
        maksumuse, maksetingimuste, täitmistähtaegade ning hanke
        objektiks olevate asjade-tööde-teenuste mahu üle. Läbirääkimiste
        pidamine ei ole hankija jaoks kohustuslik ning juhul kui
        hankijal pakkumuse osas küsimusi ei teki, võib ta teha otsused
        pakkumuste kohta, sh otsuse pakkumuse edukaks tunnistamise kohta
        ilma läbirääkimisi pidamata.

    3.  Pärast läbirääkimisi võib hankija paluda pakkujatel esitada
        täiendatud pakkumused. Lõplik pakkumus ei tohi olla vastuolus
        läbirääkimiste käigus protokollituga. Suuliselt peetavad
        läbirääkimised protokollitakse. Hankija võib pidada
        läbirääkimisi ka kirjalikul teel läbi elektroonilise
        riigihangete registri. Hankija ei avalda läbirääkimistel saadud
        informatsiooni teistele pakkujatele.

Lihthankemenetluse kehtetuks tunnistamine

4.  Hankija jätab endale õiguse tunnistada lihthankemenetluse kehtetuks,
    kui:

5.  lihthankemenetluse toimumise ajal on hankijale saanud teatavaks uued
    asjaolud, mis välistavad või muudavad ebaotstarbekaks
    lihthankemenetluse lõpuleviimise riigihanke alusdokumentides
    sätestatud tingimustel;

6.  lihthankemenetluses ilmnenud ebakõlasid ei ole võimalik kõrvaldada
    ega lihthankemenetlust seetõttu ka õiguspäraselt lõpule viia;

7.  hankija projektile otsustatakse rahastust mitte tagada;

8.  tekib vajadus lepingu eset oluliselt muuta;

9.  on toimunud sündmus, mida saab lugeda vääramatuks jõuks (force
    majeure). Vääramatu jõud on asjaolu, mida hankija ei saa mõjutada ja
    mõistlikkuse põhimõttest lähtuvalt ei saa temalt oodata, et ta
    lihthankemenetluse ajal selle asjaoluga arvestaks või seda väldiks
    või takistava asjaolu või selle tagajärje ületaks.

Kõigi pakkumuste tagasilükkamine

10. Hankijal on õigus kõik esitatud või vastavaks tunnistatud pakkumused
    tagasi lükata igal ajal enne lepingu sõlmimist vastavalt RHS §-s 116
    lg 1 sätestatule kui:

11. hankijale on teatavaks saanud temast sõltumatud asjaolud, mis
    muudavad raamlepingu sõlmimise ebaotstarbekaks ja need asjaolud ei
    olnud hankijale lihthankemenetluse alustamisel teada;

12. lihthankemenetluse käigus muutuvad hanke väljakuulutamise eeldused
    (hankija eelarveliste vahendite kärpimine vms), mis muudavad
    lihthankemenetluse otstarbeka realiseerimise võimatuks;

13. ei ole tagatud piisav konkurents (laekub vaid üks pakkumus või
    vastavaks tunnistatakse ainult üks pakkumus);

14. kõik pakkumused või vastavaks tunnistatud pakkumused on
    põhjendamatult madala maksumusega.

Pakkuja kõrvaldamine ja kvalifitseerimine

15. Pakkuja kõrvaldamise alused ja kvalifitseerimistingimused on
    sätestatud riigihanke alusdokumentides.

16. Hankijal on õigus kontrollida pakkujal kõrvaldamise aluste puudumist
    kogu riigihanke vältel.

17. Hankija võib pakkujalt nõuda kõrvaldamise aluste ja
    kvalifitseerimistingimustele vastavuse kontrollimiseks vajalikke
    dokumente või esitatud dokumentide sisu kohta selgitust või
    selgitamist võimaldavaid andmete või dokumentide esitamist hiljemalt
    viie tööpäeva jooksul, kui need andmed ei ole hankijale andmekogus
    olevate avalike andmete põhjal oluliste kulutusteta kättesaadavad.

18. Kui pakkuja ei esita hankija antud tähtajaks vajalikke dokumente või
    selgitusi esitatud dokumentide sisu kohta või selgitamist
    võimaldavaid andmeid või dokumente ja need andmed või dokumendid ei
    ole hankijale andmekogus olevate avalike andmete põhjal oluliste
    kulutusteta kättesaadavad, kõrvaldab või/ja jätab hankija pakkuja
    kvalifitseerimata.

19. Kui pakkujal esinevad kõrvaldamise alused, kõrvaldab hankija pakkuja
    riigihankest ja teeb sellekohase põhjendatud kirjaliku otsuse.

20. Ühispakkujate kõrvaldamise aluste kontrollimisel kohaldatakse
    lihthankemenetluse korra punktides 6.1-6.5 sätestatut iga
    ühispakkuja suhtes.

Pakkumuste hindamine ja pakkumuse edukaks tunnistamine

21. Hankija hindab pakkumusi vastavalt RHS-le ja riigihanke
    alusdokumentides toodud hindamise osakaaludele ning
    hindamismetoodikale.

22. Edukas on pakkumus, mis esitatud hindamiskriteeriumide järgi saab
    kokku suurima punktisumma. Võrdsete punktisummade korral valitakse
    edukas pakkumus liisuheitmise teel hankija poolt määratud korras,
    ajal ja kohas ning kus osalevad võrdsete maksumustega pakkumused
    esitanud pakkujate seadusjärgsed või volitatud esindajad.

Muud sätted

23. Kui edukaks tunnistatud pakkuja ei allkirjasta lepingut 10 päeva
    jooksul alates hankija poolt lepingu saatmisest edukale pakkujale,
    hindab hankija kõiki ülejäänud pakkumusi uuesti ja tunnistab edukaks
    hindamise tulemusel järgmise pakkuja.

2.  Riigihanke alusdokumendid

Lisaks käesolevale dokumendile on riigihanke alusdokumentideks:

1.  HD I Töövõtulepingu projekt

2.  HD II Tehniline kirjeldus

3.  HD III Vorm „Teise isiku nõusolek“

4.  HD III Vorm „Ühispakkujate volikiri“

5.  HD III Vorm „Nõuded audiitorile“

6.  HD IV Hankepass ja kvalifitseerimistingimused (RHR vormil)

7.  HD V Vastavustingimused (RHR vormil)

8.  HD VI Hindamiskriteeriumid (RHR vormil)
