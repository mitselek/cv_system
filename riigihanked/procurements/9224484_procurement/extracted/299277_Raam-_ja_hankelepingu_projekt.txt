  RAAMLEPING NR ____________________

Ühispakkujad Riigi Tugiteenuste Keskus (tellija 1), registrikood
70007340, aadress Lõkke 4, Tallinn 10122, keda esindab
________________________ ja Rahandusministeeriumi Infotehnoloogiakeskus
(tellija 2), registrikood 70009244, Lõõtsa 8a, Tallinn 11415, keda
esindab _______________________ (edaspidi ühiselt nimetatud tellija)
ning Tallinna Strateegiakeskus, registrikood 75023817, asukoht Vabaduse
väljak 7, Tallinn 15199, keda esindab volikirja alusel Riigi
Tugiteenuste Keskus (edaspidi rahastaja) ja

________, registrikood ________, aadress ________, keda esindab
põhikirja alusel juhatuse liige ________ (edaspidi täitja või pakkuja
või pool),

ning keda ühiselt nimetatakse poolteks, on sõlminud käesoleva
raamlepingu (edaspidi ka leping ja raamleping) alljärgnevas:

1.  Lepingu dokumendid

    1.  Lepingu dokumendid koosnevad lepingust, lepingu lisadest,
        riigihanke „Riigitöötaja iseteenindusportaali (RTIP) arendus- ja
        hooldustööd“, (viitenumber: 299277) alusdokumentidest, täitja
        pakkumusest ja sõlmitavatest hankelepingutest (edaspidi
        hankeleping).

    2.  Lepingu allkirjastamisel on lepingul järgmised lisad:

        1.  Lisa 1 - Nõuded lepingut täitma asuva projektimeeskonna
            koosseisule

        2.  Lisa 2 - Vormid hankelepingu sõlmimiseks

        3.  Lisa 3 - Tööde üleandmise-vastuvõtmise akti vorm

        4.  Lisa 4 - Tehniline kirjeldus sh

            1.  Tehnilise kirjelduse Lisa 1 - RTIP arhitektuurijoonis;

            2.  Tehnilise kirjelduse Lisa 2 – Nõuded arenduse
                teostamiseks.zip

2.  Lepingu objekt, eesmärk ja maksumus

    1.  Lepingu objektiks on riigitöötaja iseteenindusportaali (RTIP)
        arendus- ja hooldustööd (edaspidi ka töö või tööd, kui ei ole
        nimetatud eraldi arendus- või hooldustöö), mida täitja kohustub
        teostama lähtudes raamlepingu alusel sõlmitud hankelepingus
        kokku lepitud tingimustest.

    2.  Lepingu maksimaalne maksumus on 5 000 000 eurot (käibemaksuta).

  2.3. Lepingu kehtivuse ajal kehtib täitja arendus- ja hooldustöö
  tunnihind _________ eurot (käibemaksuta) maksimaalse piirhinnana.

3.  Lepingu eesmärgiks on määrata kindlaks tingimused, kuidas toimub
    lepingu kehtivuse ajal tellija ja täitja vahel hankelepingute
    sõlmimine ning täitmine.

4.  Täitja on lepingu esemeks olevate tööde tarkvaraarenduse valdkonna
    professionaal, kes saab aru ning võtab teadlikult enda kanda lepingu
    funktsionaalsete ja mittefunktsionaalsete nõuete täidetavuse ja
    tulemuse saavutatavuse riski. Seega laieneb täitjale ka nende tööde
    tegemise kohustus, mida ei ole hankelepingus otsesõnu kokku lepitud,
    kuid mis oma olemusest lähtuvalt kuuluvad hankelepinguga seotud
    tööde hulka, on vajalikud hankelepingu täitmiseks ja pidid olema
    ettenähtavad täitjale kui professionaalile juba pakkumuse esitamise
    ajal. Selliste tööde tegemine ei kuulu eraldi tasustamisele.

5.  Pooled lähtuvad tööde tegemisel kiiruse, kvaliteedi, säästlikkuse ja
    otstarbekuse põhimõtetest.

3.  Hankelepingute sõlmimine raamlepingu alusel

    1.  Raamlepingu alusel sõlmitavate hankelepingute sõlmimine toimub
        vastavalt tellija vajadusele raamlepingu kehtivuse perioodil.
        Tellimuse esitamisel määratakse, kas tellimuse esitab ja
        hankelepingu sõlmib tellija 1 või tellija 2. Raamleping ilma
        hankelepinguta ei kohusta tellijat täitjalt töid tellima.

    2.  Tellijal on õigus hankelepinguga tellida ühe või mitme
        meeskonnaliikme töötunde ja/või arendustöö tulemit ja/või
        hooldustööd.

    3.  Hankelepingu sõlmimiseks esitab tellija täitja kontaktisikule
        kirjalikku taasesitamist võimaldavas vormis ettepaneku tööde
        teostamiseks, milles vastavalt vajadusele ja hankelepingu
        eesmärgile määratakse projektimeeskonna rollide arvestuslikud
        töömahud, ajalised ja eelarvelised piirangud, üle antavad
        tulemid, tööde loetelu, sisu jm olulised tingimused. Töötundide
        tellimisel määrab tellija tehnilises kirjelduses või
        töödejuhtimise tarkvaras maksimaalse rahalise või maksimaalse
        töötundide mahu meeskonnaliime(te) lõikes või kogu meeskonnale.

    4.  Täitja esitab punktis 3.3 nimetatud ettepaneku alusel kirjalikus
        taasesitamis võimaldavas vormis pakkumuse 10 tööpäeva jooksul
        ettepaneku saamisest va juhul, kui ettepanekus ei ole sätestatud
        teistsugust tähtaega.

    5.  Tellija võib vajadusel paluda täitjal oma pakkumust täiendada.

    6.  Tellija ei ole kohustatud esitatud pakkumuse alusel
        hankelepingut sõlmima. Kui tellija ei ole 14 tööpäeva jooksul
        pakkumuse saamisest teavitanud selle sobivusest, loetakse
        pakkumus tagasilükatuks.

    7.  Tellija nõustumisel täitja esitatud pakkumusega sõlmivad pooled
        hankelepingu (Lisa 2). Pooled ei alusta lepinguliste kohustuste
        täitmist ega tee muid sõlmitavast hankelepingust tulenevaid
        toiminguid enne hankelepingu sõlmimist. Tellimuse esitamisel
        täpsustunud tellija sõlmib hankelepingu oma nimel ja vastutab
        selle täitmise eest täitja suhtes iseseisvalt.

    8.  Tellijal on õigus tellida töid lepinguväliselt, kui täitja ei
        esita pakkumust või täitja kinnitab, et ta ei oleks võimeline
        hankelepingut täitma ettepanekus toodud tingimustel.

    9.  Allhanked:

        1.  Juhul, kui täitja kavatseb sõlmida hankelepingu täitmiseks
              allhankelepinguid, siis peab täitja pakkumuses välja tooma
              hankelepingu osa suuruse ja töö kirjelduse, mille suhtes
              täitja kavatseb sõlmida allhankelepinguid ja kavandatavad
              alltöövõtjate andmed (nimed, kontaktandmed ja teabe nende
              seaduslike esindajate kohta).

        2.  Tellijal on õigus nõuda alltöövõtja asendamist juhul, kui
              alltöövõtjal esinevad riigihangete seaduses sätestatud
              kõrvaldamise alusedvõi kui plaanitakse kasutada
              alltöövõtjat, kelle elu- või asukoht ei ole RHS § 3 p-s 2
              nimetatud riigis (Eesti, mõni muu Euroopa Liidu
              liikmesriik, muu Euroopa Majanduspiirkonna lepinguriik või
              Maailma Kaubandusorganisatsiooni riigihankelepinguga
              ühinenud riik).

        3.  Täitja võib hankelepingu kehtivuse ajal pakkumuses nimetatud
              alltöövõtjaid muuta või lisada vaid tellija kirjalikul
              nõusolekul.

        4.  Alltöövõtjate kasutamise korral jääb hankelepingu
              nõuetekohase täitmise eest tellija ees vastutavaks täitja.

4.  Tööde järelevalve

    1.  Tööde järelevalveks toimuvad töökoosolekud.

    2.  Töökoosolekud toimuvad vastavalt vajadusele, üldjuhul üks kord
        nädalas, kui poolte vahel ei ole kokku lepitud teisiti.
        Koosoleku kutsub kokku täitja. Vajadusel võib koosoleku kokku
        kutsuda ka tellija. Töökoosolekuid protokollib täitja.

    3.  Töökoosolekutel annab täitja ülevaate vähemalt alljärgnevatel
        teemadel:

        1.  tööde teostamise hetkeseis;

        2.  eelnenud perioodi jooksul täitja poolt teostatud ning
              järgnevasse perioodi planeeritud tööd;

        3.  tellija tagasisidet ootavad tööd;

        4.  planeeritud tarned;

        5.  ilmnenud probleemid ja takistused;

        6.  muu tellija poolt nõutud informatsioon.

5.  Arendustööde tulemi tellimine, üleandmine ja vastuvõtmine

    1.  Täitja lähtub arendustööde teostamisel tellija kehtestatud
          nõuetest arendustööde teostamiseks.

    2.  Arendustööde teostamiseks sõlmitakse hankeleping. Arendustöid
          kirjeldatakse tellija töödejuhtimise tarkvaras loodud
          tööpiletiga.

    3.  Tellijal on õigus sõlmitava hankelepingu tehnilises kirjelduses
        nõuda arendustööde vahetarneid, mille eesmärgiks on testida
        tarnitavaid arendustöid enne nende üleandmist-vastuvõtmist.
        Nimetatud vahetarnet ei loeta arendustööde üleandmiseks.
        Vahetarne mittetähtaegsel teostamisel vastutab täitja
        raamlepingu punktide 14.6 ja 14.7 alusel.

    4.  Enne testimist võimaldava arendustöö üleandmist viib täitja läbi
        arendustööde nõuetele vastavuse testid. Täitja esitab tellijale
        kõik tema poolt läbiviidud testide tulemusena valminud
        dokumendid.

    5.  Arendustöö valmimise järgselt annab täitja selle tellijale üle
        vastuvõtmiseks koos kõigi arendustöö suhtes läbiviidud testide
        tulemustega ning arendustöö juurde kuuluva tehnilise ja muu
        selle kasutamiseks ning haldamiseks vajaliku dokumentatsiooniga
        e-posti teel või paigaldab selle tellija näidatud keskkonda.

    6.  Täitja vastutab arendustöö juhusliku hävimise või kahjustumise
        eest kuni arendustöö üleandmiseni tellijale.

    7.  Enne arendustöö vastuvõtmist on tellijal õigus viia läbi
        arendustöö nõuetele vastavuse testid. Tellija võib arendustöö
        ülevaatamisele kaasata ja selleks kasutada kolmandaid isikuid,
        kusjuures nii tellijal kui ka tema poolt kaasatud kolmandatel
        isikutel on õigus täiendava tasu maksmiseta arendustöö või selle
        vahetulemuse ülevaatamiseks kasutada kõiki selleks vajalikke
        arendustöö või selle vahetulemusega seotud intellektuaalse
        omandi õigusi.

    8.  Kui arendustöö või selle osa ei läbi teste, viiakse otsekohe
        pärast seda, kui täitja on teinud vajalikud korrektuurid testide
        edukaks läbiviimiseks, läbi kordustestid samadel tingimustel.
        Kui arendustöö ei läbi kordusteste, kohustub täitja tellija
        nõudmisel hüvitama talle kordustestide läbiviimisega kaasnenud
        kulud. Tellijal on õigus kordustestimise kulud tasaarvestada
        täitjale väljamaksmisele kuuluva tasuga.

    9.  Vastuvõtmiseks valmis arendustöö peab vastama raamlepingus ja
        hankelepingus sätestatud tingimustele. Arendustöö etapi
        vastuvõtmine tellija poolt ei tingi iseenesest ega kohusta
        arendustöö kui terviku vastuvõtmist tellija poolt juhul, kui
        arendustöö ei vasta tingimustele.

    10. Arendustöö üleandmise kohta koostab täitja tööde
        üleandmise-vastuvõtmise akti (edaspidi akt, Lisa 3).

    11. Arendustöö üleandmine tellijale ei ole käsitatav selle
        vastuvõtmisena tellija poolt. Vastuvõtmine tähendab tellija
        poolt akti allkirjastamist, millega ta kinnitab, et arendustöö
        vastab hankelepingu tingimustele.

    12. Tellija võtab täitja poolt aktiga esitatud arendustöö vastu
        allkirjastades akti või keeldub arendustöö vastuvõtmisest,
        esitades täitjale puuduste kirjelduse ja määrates nende
        kõrvaldamiseks mõistliku tähtaja.

    13. Arendustöö vastuvõtmisest keeldumisest teatamise aeg on 14
        tööpäeva alates akti esitamisest täitja poolt, kui hankelepingus
        ei ole sätestatud teisiti. Tellija võib nimetatud tähtaega
        pikendada, kui pikendamine on põhjendatud ning täitjal ei ole
        põhjendamatult õigust pikendamisest keelduda. Kui tellija ei ole
        tähtaja jooksul esitanud täitjale vastuväiteid puuduste
        kirjeldusega või pikendanud tööde vastuvõtmise tähtaega,
        loetakse arendustöö tellija poolt vastuvõetuks.

    14. Puuduste kõrvaldamise kulud kannab täitja.

    15. Parandatud töö üleandmine toimub nagu esmakordsel üleandmisel.

    16. Juhul, kui täitja poolt üle antud puudustega arendustööd on
        tellijal võimalik kasutada, on tellijal õigus töö vastu võtta
        osaliselt. Sellisel juhul fikseeritakse poolte poolt aktis
        tellija poolt vastuvõetud arendustööd ning tellija esitab
        täitjale tuvastatud puuduste kirjeldused koos nende
        kõrvaldamiseks määratud mõistliku tähtajaga.

    17. Täitja poolt üle antud arendustööd, mida tellijal ei ole selles
        olevate puuduste tõttu võimalik kasutada, ei loeta tähtaegselt
        üle antuks ning tellijal on õigus nõuda sellise hankelepingu
        rikkumise korral täitjalt leppetrahvi lepingus sätestatud korras
        ja määrades.

    18. Juhul, kui hankelepingus on kokku lepitud arendustööde etapiline
        üleandmine- vastuvõtmine, siis ei mõjuta etapi vastuvõtmine
        täitja kohustust täita kõiki hankelepingus ettenähtud kohustusi.

    19. Juhul, kui täitja kasutas hankelepingu vahetul täitmisel
        alltöövõtjaid, kajastab täitja alltöövõtjad ja nende poolt
        teostatud arendustööde täpsed kirjeldused ning maksumused aktis.

6.  Töötundide tellimine, üleandmine ja vastuvõtmine

    1.  Töötundide tööajaarvestust peetakse tellija töödejuhtimise
          tarkvaras. Tööajaarvestuse tingimused sätestatakse
          hankelepingus.

    2.  Hankelepingu täitmisel lähtuvad pooled agiilsest
          arendusmetoodikast.

    3.  Täitja lähtub arendustööde teostamisel tellija kehtestatud
          nõuetest.

    4.  Töid tellitakse ja teostatud töid kirjeldatakse tellija
          töödejuhtimise tarkvaras loodud tööpiletis.

    5.  Tellija kontaktisik suunab tööpiletis nimetatud töö täitmiseks
          täitja kontaktisikule ning täitja täiendab pärast töö
          teostamist tellija tööpiletit teostatud töö kirjeldusega.

    6.  Üldjuhul töötatakse kahenädalaste tsüklitega. Pooled võivad
        töökoosolekul muuta tsükli pikkust erinevalt eelnevalt toodust
        (vajadusel ka 1-4 nädalat). Iga kokkulepitud tsükli lõpus
        teostatakse vahetarne, mille eesmärgiks on testida tarnitud
        arendustöid enne nende üleandmist-vastuvõtmist.

    7.  Vahetarnet ei loeta tööde üleandmiseks. Vahetarne
          mittetähtaegsel teostamisel vastutab täitja raamlepingu
          punktide 14.6 ja 14.7 alusel.

    8.  Enne testimist võimaldava töötundidega teostatud töö üleandmist
        viib täitja läbi tööde nõuetele vastavuse testid. Täitja esitab
        tellijale kõik tema poolt läbiviidud testide tulemusena valminud
        dokumendid.

    9.  Töötundide üleandmisega annab täitja tellijale üle teostatud töö
        vastuvõtmiseks koos kõigi töö suhtes läbiviidud testide
        tulemustega ning töö juurde kuuluva tehnilise ja muu selle
        kasutamiseks ning haldamiseks vajaliku dokumentatsiooniga
        e-posti teel või paigaldab selle tellija näidatud keskkonda.

    10. Täitja vastutab üle antava töö juhusliku hävimise või
        kahjustumise eest kuni selle üleandmiseni tellijale.

    11. Enne töötundide vastuvõtmist on tellijal õigus viia läbi
        üleantava töö nõuetele vastavuse testid. Tellija võib
        ülevaatamisele kaasata ja selleks kasutada kolmandaid isikuid,
        kusjuures nii tellijal kui ka tema poolt kaasatud kolmandatel
        isikutel on õigus täiendava tasu maksmiseta üle antud töö või
        selle vahetulemuse ülevaatamiseks kasutada kõiki selleks
        vajalikke üleantud töö või selle vahetulemusega seotud
        intellektuaalse omandi õigusi.

    12. Kui üle antud töö või selle osa ei läbi teste, viiakse otsekohe
        pärast seda, kui täitja on teinud vajalikud korrektuurid testide
        edukaks läbiviimiseks, läbi kordustestid samadel tingimustel.
        Kui üle antud töö ei läbi kordusteste, kohustub täitja tellija
        nõudmisel hüvitama talle kordustestide läbiviimisega kaasnenud
        kulud. Tellijal on õigus kordustestimise kulud tasaarvestada
        täitjale väljamaksmisele kuuluva tasuga.

    13. Täitja annab tellijale aktiga (Lisa 3) üle kokkulepitud
        perioodil teostatud töötunnid. Akti esitamise regulaarsus
        lepitakse kokku hankelepingus.

    14. Aktiga üleandmine ei ole käsitatav töötundide vastuvõtmisena
        tellija poolt. Vastuvõtmine eeldab tellija poolt akti
        allkirjastamist, millega ta kinnitab, et töötunnid teostati
        vastavalt hankelepingu tingimustele.

    15. Tellija võtab täitja poolt aktiga esitatud töötunnid vastu ja
        allkirjastab akti või keeldub vastuvõtmisest 14 tööpäeva jooksul
        alates akti esitamisest täitja poolt, kui hankelepingus ei ole
        sätestatud teisiti.

    16. Töötundide vastuvõtmisest keeldumisel kohustub tellija esitama
        täitjale aktis esinevate puuduste kohta vastuväite.

    17. Tellija poolt töötundide vastuvõtmine ei vabasta täitjat
        vastutusest aktis kajastatud töös avastamata jäänud vigade või
        nende mittenõuetekohasuse eest, kui täitja ei ole järginud
        töötundide teostamisel vajalikku hoolsuskohustust või ei ole
        toiminud üldiselt tunnustatud kutseoskuste tasemel. Sellisel
        juhul kohustub täitja üleantud töös esinenud vastavad vead või
        puudused kõrvaldama omal kulul tellija poolt määratud mõistliku
        aja jooksul.

    18. Kui täitja ei nõustu tellija poolt tuvastatud vigade või
        puuduste olemasoluga, on poolel õigus nõuda ekspertiisi
        teostamist. Sel juhul tellib täitja puuduste või vigade
        tuvastamiseks tellijaga kokkulepitud isikult ekspertiisi. Kui
        ekspertiisi tulemusel ilmneb, et vastuvõtmisest keeldumine on
        olnud põhjendamatu, hüvitab tellija täitjale ekspertiisikulud,
        vastasel korral kannab ekspertiisikulud täitja. Kui ekspertiisi
        tulemusel ilmneb, et tellija osundatud puudused või vead olid
        osaliselt põhjendatud, hüvitab tellija täitjale ekspertiisikulud
        proportsionaalselt põhjendatud puuduste või vigade osas
        ekspertiisi kogukuludest, mille puudumist ekspertiis on
        tuvastanud.

7.  Hooldustöö tellimine, üleandmine ja vastuvõtmine

    1.  Hooldustöid tellitakse ja teostatud töid kirjeldatakse tellija
          töödejuhtimise tarkvaras loodud tööpiletis.

    2.  Tellija kontaktisik suunab tööpiletis nimetatud töö täitmiseks
          täitja kontaktisikule ning täitja täiendab pärast hooldustöö
          teostamist tellija tööpiletit teostatud hooldustöö
          kirjeldusega.

    3.  Tööajaarvestust peetakse tellija töödejuhtimise tarkvaras.

    4.  Tööajaarvestuse tingimused sätestatakse hankelepingus.

    5.  Täitja annab tellija töödejuhtimise tarkvaras nimetatud
        hooldustööde teostamiseks kulunud töötunnid üle aktiga (Lisa 3).
        Akti esitamise regulaarsus lepitakse kokku hankelepingus.

    6.  Tellija võtab täitja poolt aktiga teostatud töötunnid vastu ja
        allkirjastab akti või keeldub vastuvõtmisest, esitades täitjale
        puuduste kohta vastuväite 14 tööpäeva jooksul alates akti
        esitamisest täitja poolt, juhul kui hankelepingus ei ole
        sätestatud teisiti.

    7.  Kui punktis 7.6 nimetatud tähtaja jooksul ei ole tellija
        esitanud vastuväidet hooldustöödes esinevate puuduste
        kirjeldusega, loetakse hooldustööd tellija poolt vastuvõetuks.
        Juhul, kui tellija esitab täitjale osutatud hooldustööde kohta
        vastuväite, annab ta täitjale mõistliku tähtaja puuduste
        kõrvaldamiseks.

    8.  Tellija poolt hooldustöö teostamiseks kulunud töötundide
        vastuvõtmine ei vabasta täitjat vastutusest aktis kajastatud
        töös avastamata jäänud vigade või nende mittenõuetekohasuse eest
        ning täitja kohustub töös esinenud vastavad vead või puudused
        kõrvaldama omal kulul mõistliku aja jooksul.

    9.  Kui täitja ei nõustu tellija poolt tuvastatud vigade või
        puuduste olemasoluga, on poolel õigus nõuda ekspertiisi
        teostamist. Sel juhul tellib täitja puuduste või vigade
        tuvastamiseks tellijaga kokkulepitud isikult ekspertiisi. Kui
        ekspertiisi tulemusel ilmneb, et vastuvõtmisest keeldumine on
        olnud põhjendamatu, hüvitab tellija täitjale ekspertiisikulud,
        vastasel korral kannab ekspertiisikulud täitja. Kui ekspertiisi
        tulemusel ilmneb, et tellija osundatud puudused või vead olid
        osaliselt põhjendatud, hüvitab tellija täitjale ekspertiisikulud
        proportsionaalselt põhjendatud puuduste või vigade osas
        ekspertiisi kogukuludest, mille puudumist ekspertiis on
        tuvastanud.

8.  Täitja õigused ja kohustused

    1.  Täitja kohustub tegema tööd kvaliteetselt ning vastavalt
        pakkumuses kirjeldatud metoodikale ja/või tellija juhistele ning
        kokkulepitud tingimustele.

    2.  Täitja kohustub järgima hankelepingus kokku lepitud tööde
        ajagraafikut ning andma tööd üle tähtaegselt.

    3.  Täitja tagab tarkvara ühilduvuse tellija toodangukeskkonnaga, sh
        tellija tarkvaraga juhul, kui ei ole kokku lepitud teisiti.
        Täitja on kohustatud järgima vaid selliseid tellija
        toodangukeskkonna nõudeid, mis on tellija poolt ette antud.

    4.  Täitja lepingujärgsete kohustuste täitmine ei tohi tekitada
        häireid tellija mistahes teiste liidestatud süsteemide
        talitluses.

    5.  Täitja ei muuda ilma tellija eelneva kirjaliku nõusolekuta
        mistahes standardeid, liideseid, sideprotokolle jms.

    6.  Täitja on kohustatud informeerima tellijat tööde teostamise
        seisust ja võimaldama tellijal tutvuda tehtud töödega hiljemalt
        järgmisel tööpäeval tellijalt vastava nõude saamisest.

    7.  Täitja on kohustatud viivitamatult, kuid mitte hiljem kui kahe
        tööpäeva jooksul alates vastavate asjaolude ilmnemisest, teatama
        tellijale kirjalikku taasesitamist võimaldavas vormis selliste
        asjaolude ilmnemisest, millised takistavad täitjat kohustuste
        kohast täitmist, muuhulgas mõjutavad kvaliteedi saavutamist,
        maksumust või omavad hankelepingu täitmisele muud ebasoodsat
        mõju. Seejuures ei anna eelnimetatud juhtumeil
        informeerimiskohustuse täitmine täitjale ilma poolte kirjaliku
        kokkuleppeta automaatselt õigust ületada õigust ületada tööde
        kogumaksumust, teostamise tähtaegu, mitte kinni pidada
        hankelepinguga tööde suhtes kehtestatud kvaliteedinõuetest vms.

    8.  Pärast tööde teostamist kohustub täitja tellija nõudmisel
        tagastama või hävitama kõik tellijalt saadud elektroonilisel
        kujul ja/või paberkandjal olevad tellija materjalid.

    9.  Täitjal on õigus saada tellijalt tööde teostamiseks vajalikku
        informatsiooni. Tellija vastutab informatsiooni ajakohasuse,
        õigsuse ja täielikkuse eest.

    10. Täitjal on õigus teha ettepanekuid, mis võimaldavad töid
        paremini teha.

    11. Täitja kohustub tagama, et tööde autor ei kasuta oma isiklikke
        õigusi mitte mingil kujul hankelepinguga tellijale üle antud
        autori varaliste õiguste piiramiseks, nende teostamise
        takistamiseks, ega tööde tulemite õiguspärase kasutamise
        takistamiseks.

    12. Täitja kohustub tasuma omal kulul kõik hankelepingu täitmisega
        seotud autori- ja mistahes iseloomuga muud tasud kolmandatele
        isikutele.

    13. Täitja peab tagama hankelepingu täitmisel kaasatavate
        projektimeeskonna liikmete vastavuse raamlepingus toodud
        nõuetele lähtudes järgnevast:

        1.  Lepingu täitmiseks esitatud projektimeeskonna liikmete osas
            võib täitja teha muudatusi ainult tellija eelneval
            kirjalikul nõusolekul.

        2.  Projektimeeskonna liikme asendamisel ja lisamisel peab olema
            tagatud, et töid teostavad vähemalt riigihanke
            alusdokumentides (raamlepingu Lisa 1) nõutud
            kvalifikatsiooni ja kogemusega isikud.

        3.  Projektimeeskonna liikme asendamise ja/või lisamise
            põhjendatud taotlus peab olema täitja poolt esitatud
            kirjalikku taasesitatavas vormis.

        4.  Punktis 8.13.1 nimetatud tellija kirjalikku nõusolekut
            täitja taotlusele käsitletakse poolte poolt lepingu
            muudatusena projektimeeskonna liikmete koosseisu osas
            kooskõlas riigihangete seaduse § 123 lõike 1 punktiga 2.

        5.  Projektimeeskonna liikme muutmisega seotud kulud katab
            täitja.

        6.  Projektimeeskonda kaasatav isik ei pea vastama nõuetele, kui
            lisanduva projektimeeskonna liikme kogemusele ei ole seatud
            nõudeid (nt noorem-analüütik) või kui lisanduv isik on
            kaasatud abitööjõuna või spetsiifilise eksperdina.
            Käesolevas punktis nimetatud viisil projektimeeskonda
            lisanduva isiku tööd tellija ei tasusta.

        7.  Tellijal on õigus nõuda selle projektimeeskonna liikme
            vahetamist, kelle töö ei vasta tellija õigustatud ootustele.
            Nimetatud vahetuse nõue on tellijapoolne otsustus ning
            täitja kohustub tagama projektimeeskonna liikme vahetuse
            tellija teavituses märgitud tähtaja jooksul.

9.  Tellija õigused ja kohustused

    1.  Tellija kindlustab tema valduses oleva tööde teostamiseks
        vajalikku informatsiooni sisaldava dokumentatsiooni
        kättesaadavuse täitjale.

    2.  Tellija tagab töö tegemiseks vajalike tellijapoolsete isikute
        kättesaadavuse (intervjuud, töö läbivaatamine ja
        aktsepteerimine, vastuvõtu testid jne).

    3.  Tellijal on õigus tutvuda töö täitmisega ning nõuda täitjalt
        selle kohta kirjalikke ja suulisi selgitusi.

    4.  Tellijal on õigus teha ettepanekuid, mis võimaldavad töid
        paremini teha.

    5.  Tellija kohustub tähtaegselt menetlema täitja poolt esitatud
        tööde üleandmise-vastuvõtmise akte.

    6.  Tellijal on igal ajal õigus kontrollida projektimeeskonna
        liikmetele esitatud nõuete täitmist.

    7.  RmIT üldised ristfunktsionaalsed, mittefunktsionaalsed ja
        tehnilised nõuded ning IT-profiil, millest tööde teostamisel
        tuleb lähtuda, määratakse hankelepingus. Nimetatud dokumentide
        uuenemise korral on tellijal õigus nõuda uuenenud nõuete
        järgimist ka hankelepingu täitmisel keskel.

10. Konfidentsiaalsus ja isikuandmed

    1.  Pooled tagavad raam- ja hankelepingu täitmise käigus
        teineteiselt ükskõik mis vormis saadud teabe (sh andmed,
        isikuandmed, know-how) konfidentsiaalsuse ja ei anna seda edasi
        ega võimalda sellele teabele juurdepääsu kolmandatele isikutele
        ilma teise poole sellekohase selgesõnalise kirjaliku
        nõusolekuta.

        1.  Täitja kinnitab, et tema ega tema alltöövõtjad ei tohi
              võimaldada juurdepääsu raam- ja hankelepingu täitmise
              käigus neile teatavaks saanud teabele (sealhulgas, kuid
              mitte ainult, andmetele, lähtekoodile, dokumentatsioonile
              jms) ühelegi füüsilisele ega juriidilisele isikule
              järgmiste riikide territooriumil(e):

            1.  Armeenia Vabariik;

            2.  Aserbaidžaani Vabariik;

            3.  Hiina Rahvavabariik (sh Hongkong ja Macau
                erihalduspiirkonnad);

            4.  Iraani Islamivabariik;

            5.  Kasahstani Vabariik;

            6.  Kirgiisi Vabariik;

            7.  Korea Rahvademokraatlik Vabariik;

            8.  Tadžikistani Vabariik;

            9.  Türkmenistan;

            10. Usbekistani Vabariik;

            11. Valgevene Vabariik;

            12. Venemaa Föderatsioon.

        2.  Kui täitja või alltöövõtja poolt raam- või hankelepingut
              täitev isik, kellel on juurdepääs raam- või hankelepingu
              täitmise raames töödeldavatele andmetele, kavandab
              viibimist mõnes punktis 10.1.1. nimetatud riigis, on
              täitja kohustatud tellijat sellest eelnevalt kirjalikult
              teavitama ning tagama, et nimetatud riigis viibimise ajal
              ei ole vastaval isikul teabele juurdepääsu.

    2.  Täitja kohustub mitte edastama ega viima raam- ja hankelepingu
        täitmise käigus ükskõik mis vormis saadud teavet (sh andmed,
        isikuandmed, know-how) väljapoole Euroopa Liidu liikmesriikide
        ja Euroopa Majandusühendusse kuuluvate riikide territooriumit
        ilma tellija sellekohase selgesõnalise kirjaliku nõusolekuta.

    3.  Täitja kohustub kasutama ja töötlema raam- ja hankelepingu
        täitmise käigus tellijalt ükskõik mis vormis saadud teavet
        (andmed, isikuandmed, know-how) üksnes vastava hankelepingu
        täitmiseks ja tellija juhiste alusel, välja arvatud juhul, kui
        täitja on kohustatud teavet töötlema täitja suhtes kohalduva
        õiguse alusel. Viimati nimetatud juhul teavitab täitja tellijat
        vastava kohustuse olemasolust enne teabe töötlemist, kui selline
        teavitamine ei ole olulise avaliku huvi tõttu täitja suhtes
        kohalduva õigusega keelatud.

    4.  Pooled võimaldavad juurdepääsu konfidentsiaalsele teabele ainult
        nendele isikutele, kellel on selleks oma tööga seotud ülesannete
        täitmiseks vajadus ning tagavad, et need isikud on teadlikud ja
        järgivad isikuandmete töötlemisalaseid nõudeid ja õigusakte, nad
        on saanud asjakohase koolituse eelnimetatud nõuete kohta, on
        võtnud endale konfidentsiaalsuskohustuse või neile kehtib
        asjakohane seadusest tulenev konfidentsiaalsuskohustus.

    5.  Pooled täidavad kõiki kehtivaid isikuandmete töötlemisalaseid
        nõudeid, andmete turvalisust puudutavaid ning isikuandmete
        kaitse alaseid Euroopa Liidu ja Eesti Vabariigi õigusakte ja
        muid eeskirju.

    6.  Täitja kohustub rakendama järgmisi organisatsioonilisi,
        füüsilisi ja infotehnilisi turvameetmeid teabe kaitseks
        juhusliku või tahtliku volitamata muutmise, juhusliku hävimise
        ja tahtliku hävitamise eest ning õigustatud isikule andmete
        kättesaadavuse takistamise eest, volitamata töötlemise, sh
        avalikustamise eest:

        1.  vältima kõrvaliste isikute ligipääsu isikuandmete
              töötlemiseks kasutatavatele seadmetele;

        2.  ära hoidma andmete omavolilist lugemist, kopeerimist ja
              muutmist andmetöötlussüsteemis, samuti andmekandjate
              omavolilist teisaldamist;

        3.  ära hoidma isikuandmete omavolilist salvestamist, muutmist
              ja kustutamist ning tagama, et tagantjärele oleks võimalik
              kindlaks teha, millal, kelle poolt ja milliseid
              isikuandmeid salvestati, muudeti või kustutati või millal,
              kelle poolt ja millistele isikuandmetele
              andmetöötlussüsteemis juurdepääs saadi;

        4.  tagama, et igal andmetöötlussüsteemi kasutajal oleks
              juurdepääs ainult temale töötlemiseks lubatud
              isikuandmetele ja temale lubatud andmetöötluseks;

        5.  tagama andmete olemasolu isikuandmete edastamise kohta:
              millal, kellele ja milliseid isikuandmeid edastati ning
              samuti selliste andmete muutusteta säilimise;

        6.  tagama, et isikuandmete edastamisel andmesidevahenditega ja
              andmekandjate transportimisel ei toimuks isikuandmete
              omavolilist lugemist, kopeerimist, muutmist ja/või
              kustutamist.

    7.  Tellijal on õigus nõuda täitjalt infoturbealast infot ja
        dokumentatsiooni ning saada juurdepääs infoturbega seotud
        audittulemustele.

    8.  Täitja kohustub teavitama tellijat toimunud või põhjendatult
        kahtlustatavast punktis 10.1 ja/või 10.2 sätestatud
        konfidentsiaalsuskohustuse rikkumisest ning punktis 10.6
        sätestatud turvameetmete rikkumisest, mis põhjustab, on
        põhjustanud või võib põhjustada edastatavate, salvestatud või
        muul viisil töödeldavate isikuandmete juhusliku või
        ebaseadusliku hävitamise, kaotsimineku, muutmise või loata
        avalikustamise või neile juurdepääsu, kirjalikult viivitamata,
        kuid mitte hiljem kui 24 tundi pärast sellest teada saamist.
        Tellijal õigus saada CERT-EElt täielikku infot käesolevas
        punktis viidatud turvaintsidentide kohta.

    9.  Punktis 10.8 nimetatud teates tuleb:

        1.  kirjeldada rikkumise laadi;

        2.  teatada kontaktpunkt, kust saab lisateavet;

        3.  soovitada meetmeid rikkumise võimalike negatiivsete mõjude
              leevendamiseks;

        4.  kirjeldada täitja või kolmandast isikust alltöötleja poolt
              välja pakutud või võetud meetmeid rikkumisega
              tegelemiseks.

    10. Juhul kui punktis 10.8 nimetatud rikkumine puudutab
        isikuandmeid, siis tuleb lisaks:

        1.  kirjeldada puudutatud andmesubjektide liike ja arvu ning
              puudutatud kirjete liike ja arvu;

        2.  teatada andmekaitse töötaja nimi ja tema kontaktandmed;

        3.  kirjeldada (isikuandmetega seotud) rikkumise tõttu
              andmesubjektidele tekkivaid tagajärgi ja potentsiaalseid
              ohte;

        4.  esitada muud teavet, mis on mõistlikult nõutav, et tellija
              saaks täita kohaldatavaid andmekaitse õigusakte,
              sealhulgas riigiasutustega seotud teavitamise ja
              avaldamise kohustusi, näiteks teavet, mis on nõutav
              andmesubjekti tuvastamiseks.

    11. Täitja kohustub tellija nõudmisel lõpetama punktis 10.8
        nimetatud rikkumise ja kohaldama meetmeid (isikuandmetega
        seotud) rikkumise lahendamiseks, sh vajaduse korral rikkumise
        võimaliku kahjuliku mõju kõrvaldamiseks või leevendamiseks.

    12. Täitja kohustub raam- ja hankelepingust tulenevate kohustuste
        lõppemisel kustutama kõik talle vastava lepingu täitmisel
        teatavaks saanud isikuandmed ja nimetatute koopiad ning tellija
        poolt elektrooniliselt ja paberkandja kujul edastatud andmed ja
        materjalid (sh nende koopiad, väljavõtted jms), mis olid
        vajalikud töö teostamiseks 5 kalendripäeva jooksul, v.a juhul,
        kui poolte kokkuleppest või õigusaktidest tuleneb teisiti.

    13. Täitja kohustub tegema tellijale kättesaadavaks kogu teabe, mida
        tellija peab vajalikuks lepingus sätestatud
        konfidentsiaalsuskohustuste täitmise tõendamiseks.

    14. Täitja kohustub abistama võimaluse piires asjakohaste tehniliste
        ja korralduslike meetmete abil tellijat täita tellija kohustust
        vastata taotlustele andmesubjekti õiguste teostamiseks ning
        teostada nende õiguste teostamisest tulenevaid toiminguid
        (andmete parandamine, sulgemine, kustutamine).

    15. Konfidentsiaalsuse nõue ei laiene teabe avaldamisele poolte
        audiitoritele ja advokaatidele. Enne teabe avaldamist on pool
        kohustatud teist poolt avaldamise kavatsusest teavitama.

    16. Lepingus sätestatud konfidentsiaalsuskohustuse nõue on tähtajatu
        ning kehtib nii raam- ja/või hankelepingu täitmise ajal kui ka
        pärast nende lõppemist.

    17. Tulenevalt konfidentsiaalse informatsiooni laadist on tellijal
        õigus seada täiendavaid nõudeid ja/või juhiseid isikuandmete
        töötlemiseks.

    18. Kõik eelnimetatud kohustused kehtestab täitja kõikidele
        kolmandatele isikutele, keda ta kasutab oma lepingujärgsete
        kohustuste täitmisel. Kolmas isik on füüsiline või juriidiline
        isik või riigi- või kohaliku omavalitsuse asutus, kes ei ole ei
        tellija ega täitja.

    19. Tellijal on õigus põhjendatud vajadusel viia töid teostava(te)
        projektimeeskonna liikmete osas läbi taustakontroll, mis võib
        sisaldada muuhulgas täiendava informatsiooni kogumist avalikest
        ja mitteavalikest andmebaasidest (sh karistusregistrist,
        äriregistrist) ning järelepärimisi pädevatele asutustele.

    20. Täitja on kohustatud informeerima oma projektimeeskonna liikmeid
        võimaliku taustakontrolli teostamise vajadusest.

    21. Taustakontrolli läbiviimiseks on täitjal kohustus esitada
        tellijale vastava projektimeeskonna liikme kirjalik nõusolek.
        Tellija nõudmisel edastab täitja antud nõusoleku hiljemalt 2
        tööpäeva jooksul. Juhul, kui täitja ei edasta nimetatud aja
        jooksul nõusolekut, on tellijal õigus keelata vastava
        projektimeeskonna liikme osalemine töö teostamisel.

    22. Kui taustakontrolli tulemusena teatavaks saanud informatsiooni
        kohaselt ei ole projektimeeskonna liige sobilik tellija tööd
        teostama, on tellijal õigus keelata vastava projektimeeskonna
        liikme osalemine töö teostamisel. Lähtuvalt saadud
        informatsiooni tundlikkusest, ei ole täitjal õigus nõuda
        nimetatud keeldumise osas selgitusi, sh taustakontrolli andmete
        avaldamist.

    23. Juhul, kui projektimeeskonna liige ei nõustu taustakontrolliga
        või ei osutu selle tulemusena tellijale sobivaks, kohustub
        täitja tagama antud projektimeeskonna liikme kohese vahetamise.
        Nimetatud põhjusel projektimeeskonna liikme vahetamine ei ole
        aluseks töö teostamise tähtaja muutmiseks.

11. Intellektuaalse omandi õigused ja nende kasutamine

    1.  Hankelepingu allkirjastamisega kinnitavad pooled, et neile
        kuuluvad hankelepingu täitmiseks vajalikud varalised
        autoriõigused, litsentsid ja muud intellektuaalse omandi
        õigused, mis on tarvilikud lepingujärgse töö täielikuks
        teostamiseks ja loovutamiseks käesolevas lepingus toodud
        ulatuses ning, et nende suhtes ei ole kolmandatel isikutel
        nõudeid. Pooled kinnitavad, et on võtnud tarvitusele kõik
        meetmed autori isiklike õiguste realiseerimiseks viisil, mis ei
        takista ega raskenda teose kasutamist ja autori varaliste
        õiguste teostamist.

    2.  Pool kohustub lahendama kõikvõimalikud tööga seotud
        intellektuaalse omandi õigustest tekkivad vaidlused kolmandate
        isikute või oma töötajate või koostööpartneritega. Juhul, kui
        eeltoodust tekib tellijale rahaline või muu kohustus või juhul,
        kui tellija on kohustatud lõpetama hankelepingu alusel teostatud
        ja vastuvõetud töö kasutamise, on täitja kohustatud tellija
        nõudmisel täitma selle rahalise või muu kohustuse ja/või looma
        samaväärse tulemi tasuta ning võimalikult lühikese aja jooksul,
        hoidudes mistahes viivitustest tulemi arendamises,
        kasutuselevõtmises ja kasutamises tellija poolt.

    3.  Tellija annab täitjale tööde teostamise ajaks üleilmse
        lihtlitsentsi tellijale kuuluva tarkvara varaliste õiguste
        kasutamiseks ning täitja poolt teostatud tööde tellijale tagasi
        litsentsimiseks käesolevas lepingus sätestatud tingimustel.

    4.  Täitja loovutab tellijale tehtud tööde varalised õigused. Töö
        või selle etapi autori varalised õigused lähevad tellijale üle
        töö või selle etapi vastuvõtmise hetkest.

    5.  Täitja annab tellijale tehtud tööde osas tagasivõetamatu
        ainulitsentsi autori isiklikele õigustele koos all-litsentsi
        andmise õigusega tööde või selle etapi vastuvõtmise hetkest.
        Nimetatud õigused kehtivad kogu autoriõiguste kehtivuse aja ja
        kasutamise territooriumiks on kogu maailm.

    6.  Täitja kohustub õiguseid, mida ei saa üle anda ja litsentsida,
        teostama viisil, mis ei takistaks tellijal tema varaliste
        õiguste teostamist.

    7.  Tellija annab täitjale garantiiperioodi kehtivuse ajaks üleilmse
        lihtlitsentsi tarkvara varaliste õiguste kasutamiseks tellijaga
        kokkulepitud garantiitööde teostamiseks ning tellijale lepingus
        sätestatud tingimustel tuletatud teoste tagasi litsentsimiseks.

    8.  Pooled annavad üle ja võtavad vastu raam- ja/või hankelepingus
        nimetatud intellektuaalse omandi õigused ilma, et selleks oleks
        vaja teha täiendavaid tahteavaldusi või sõlmida täiendavaid
        lepinguid, isegi juhul, kui vastavad õigused tekivad või lähevad
        üle tulevikus. Täitja on kohustatud väljastama kirjaliku
        kinnituse tellijale eelnimetatud õiguse üleandmise või
        litsentsimise kohta seitsme kalendripäeva jooksul alates
        tellijalt vastava nõude saamisest.

    9.  Tellija võib vastuvõetud töö autoriõigusi teostada mistahes
        olemasolevas või hiljem loodud keskkonnas, toel või formaadis.

    10. Hankelepingu täitmisel kolmandatele isikutele kuuluvate
        komponentide (tarkvara) kasutamise osas juhinduvad pooled nende
        kasutamise litsentsitingimustest. Täitja kinnitab, et eelistab
        töö teostamisel selliseid kolmandatele isikutele kuuluvaid
        komponente, mille kasutamine ei too tellijale kaasa täiendavaid
        litsentsitasusid või piiranguid tarkvara kasutamisel (v.a juhul,
        kui nimetatud komponentide kasutamine on ette nähtud täitja
        pakkumuses).

    11. Täitja võib kasutada töö teostamiseks kolmandatele isikutele
        kuuluvaid komponente vaid tellija eelneval kirjalikul
        nõusolekul. Kirjaliku nõusoleku taotlemisel on täitja kohustatud
        esitama tellijale litsentsi hinna, litsentsitingimused ja andmed
        lähtekoodi kättesaamise võimaluse kohta.

    12. Tasu intellektuaalse omandi õiguste tellijale ülemineku ja
        litsentside eest sisaldub hankelepingu maksumuses ning täitjal
        ei ole õigust nõuda täiendavat tasu nende õiguste üleandmise ega
        litsentsimise eest (sh hankelepingu sõlmimise ajal tundmatute
        kasutusviiside lubamise eest tulevikus).

    13. Pooled võivad kokku leppida intellektuaalse omandi õiguste
        tingimustes, mis erinevad käesolevas lepingus toodud
        tingimustest. Sellisel juhul sätestatakse intellektuaalse omandi
        õiguste ja tingimused hankelepingus.

    14. Lepinguga reguleerimata autoriõiguse küsimustes lähtutakse Eesti
        Vabariigis kehtivatest autoriõigusealastest õigusaktidest.

    15. Töötundide tellimisel loetakse käesolevas punktis nimetatud töö
        mõistet kui hankelepingu raames teostatud tegevuse tulemit.

    16. Omandiõigus teostatud tööle või töötundide alusel teostatule
        täitjalt tellijale läheb üle töö või töötundide vastuvõtmise
        hetkest, kui hankelepingus ei ole kokku lepitud teisiti. Juhul,
        kui hankelepingu alusel tellitavate tööde tasujaks on
        raamlepingus nimetatud rahastaja, siis lähevad tööde/töötundide
        vastuvõtmisel intellektuaalse omandi õigused üle rahastajale.

12. Raamlepingu jõustumine, muutmine ja lõppemine

    1.  Raamleping jõustub poolte poolt allkirjastamisest ja kehtib 48
        kuud või kuni punktis 2.2 sätestatud maksimaalse maksumuse
        täitumiseni, sõltuvalt kumb tingimus täitub varem.

    2.  Pooltel on õigus raamlepingu muutmises kokku leppida üksnes
        riigihangete seaduses ettenähtud juhtudel.

    3.  Raamlepingu alusel sõlmitavad hankelepingud on tähtajalised,
        kuid nende kehtivuse aeg ei ole piiratud raamlepingu
        kehtivusega.

    4.  Pooltel on õigus raam- ja/või hankeleping erakorraliselt üles
        öelda või taganeda etteteatamata järgmistel juhtudel:

        1.  teine pool on toime pannud olulise lepingurikkumise ega ole
              rikkumist kõrvaldanud või heastanud 30 kalendripäeva
              jooksul kannatanud poolelt vastava nõude saamisest
              arvates;

        2.  teine pool on näidanud üles kavatsust raam- ja/või
              hankelepingut oluliselt rikkuda ega ole vastava lepingu
              täitmist taganud kannatanud poolelt nõudes märgitud
              tähtaja jooksul;

        3.  vääramatu jõu asjaolude tõttu on poole hankelepingust
              tulenevate kohustuste täitmine takistatud enam kui 60
              kalendripäeva jooksul;

        4.  pool on kahjustanud raam- ja/või hankelepingu pinnalt
              tekkinud erimeelsuste või vaidluste lahendamisel teise
              poole mainet meedia kaudu.

        5.  konfidentsiaalsuskohustuse rikkumisel.

13. Tasu

    1.  Hankelepingu alusel teostatud tööde eest tasumine toimub:

        1.  tulemi tellimisel pärast tööde nõuetekohast lõpetamist ja
              vastuvõtmist;

        2.  töötundide tellimisel pärast töötundide teostamist ja
              vastuvõtmist hankelepingus kokkulepitud regulaarsusega;

        3.  hooldustööde tellimisel pärast hooldustöö osutamist ja
              vastuvõtmist hankelepingus kokkulepitud regulaarsusega.

    2.  Arve esitamise aluseks on akti (Lisa 3) allkirjastamine tellija
        poolt.

    3.  Tellija tasub täitja esitatud arve 21 kalendripäeva jooksul arve
        saamisest, kui hankelepingus ei ole kokku lepitud teisiti.

    4.  Täitja esitab tellijale arve e-arvena. Arvele tuleb märkida
        riigihanke viitenumber 299277, 15-kohaline lepinguosa
        viitenumber (leitav riigihangete registrist lepingu juurest) ja
        tellija ja täitja kontaktisikute andmed.

    5.  Täitja, kes ei ole registreeritud Eestis, saab arve esitada
        e-arvena üle-Euroopalise elektrooniliste dokumentide ja
        e-arvelduse võrgustiku PEPPOL kaudu või PDF-vormingus tellija
        kontaktisiku e-posti aadressile. Arvel tuuakse välja:

        1.  summa eurodes;

        2.  rahvusvahelise makse teostamiseks vajalikud
              korrespondentpanga andmed;

        3.  hankelepingu number;

        4.  hanke 15-kohaline lepinguosa viitenumber.

    6.  Hankelepingu alusel teostatud tööde eest võib tasuda ka
        raamlepingus nimetatud rahastaja, kes ei ole hankelepingus
        tellija. Sellisel juhul sõlmitakse hankeleping kolmepoolselt
        tellimuse esitamisel täpsustunud tellija (tellija 1 või tellija
        2), täitja ja rahastaja vahel ning selles sätestatakse
        tasustamise täpsemad tingimused. Rahastaja lisamisel
        hankelepingusse loetakse rahastaja õigusteks ja kohustusteks
        raamlepingust tulenevad töö eest tasumisega seotud tellija
        õigused ja kohustused.

14. Vastutus

    1.  Pooled vastutavad oma raam- ja hankelepingust tulenevate
        kohustuste rikkumise eest, kui rikkumine on põhjustatud
        süüliselt. Pool on kohustatud hüvitama raam- ja/või
        hankelepinguga võetud kohustuste täitmata jätmise või
        mittekohase täitmisega teisele poolele tekitatud kahju.

    2.  Täitja vastutab töö teostamise, selle kvaliteedi,
        terviklahenduse rakendatavuse, otstarbekuse, töötulemuste õige
        kajastamise ja hanke alusdokumentides kavandatud eesmärkide
        saavutamise eest. Täitja pakutud tehnilised lahendused peavad
        olema otstarbekad ning arvestama Eestis kehtivaid õigusakte,
        samuti rahvusvahelisi norme. Täitja ei vastuta vigade eest, mis
        tulenevad tellija esitatud valedest või mittetäielikest
        lähtematerjalidest.

    3.  Kui tellija kaldus kõrvale raamlepingu ja/või hankelepingu
        tingimustest, mille tagajärjel halvenes töö, on täitjal õigus
        nõuda vajalike kulutuste hüvitamist, mis täitja kandis töös
        esinevate puuduste parandamiseks.

    4.  Kui täitja ei anna töid üle hankelepingus kokkulepitud
        tähtaegadeks, on täitja kohustatud tellija nõudmisel tasuma
        leppetrahvi 0,1% hankelepingu maksumusest iga töö üleandmisega
        viivitatud kalendripäeva eest, kuid mitte üle 30% hankelepingu
        kogumaksumusest. Juhul, kui hilinemine on tingitud tellija
        poolsest viivitusest, ebaselgetest juhistest või nende poolt
        põhjustatud spetsifikatsioonile mittevastavatest või
        mittetoimivatest tehnilistest liidestest teiste süsteemidega,
        mis ei ole tehtud täitja poolt, peab täitja enne tööde
        üleandmise tähtpäeva viivitamatult sellistest asjaoludest
        kirjalikku taasesitamist võimaldavas vormis tellijat teavitama
        ning sellisel juhul leppetrahvi ei nõuta.

    5.  Kui tellija ei tasu arveid tähtaegselt, on tellija kohustatud
        täitja kirjalikult esitatud nõude alusel tasuma viivist 0,1%
        kalendripäevas tasumisega viivitatud summast, kuid mitte üle 30%
        hankelepingu kogumaksumusest. Arve loetakse tasutuks alates
        makse laekumisest täitja arveldusarvele.

    6.  Lepinguliste kohustuste mittetäitmisel või mittekohase täitmise
        korral kannavad pooled varalist vastutust otsese varalise kahju
        eest.

    7.  Raam- ja/või hankelepingu rikkumise korral on poolel õigus nõuda
        teiselt poolelt leppetrahvi, milleks on 500 eurot iga
        lepingujärgse kohustuse täitmata jätmise eest.

    8.  Oluliseks lepingurikkumiseks loetakse muu hulgas järgmisi
        rikkumisi:

        1.  pool ei täida mis tahes raam- ja/või hankelepingust
              tulenevat kohustust teise poole poolt vastava kohustuse
              täitmiseks antud täiendava mõistliku tähtaja jooksul;

        2.  täitja ei täida garantiiperioodil raam- ja/või
              hankelepingust tulenevaid kohustusi;

        3.  täitjal puuduvad raam- ja/või hankelepingu täitmiseks
              vajalikud õigused (seal hulgas load, litsentsid,
              intellektuaalomandi õigused jms);

        4.  pool on rikkunud konfidentsiaalsuskohustust;

        5.  tellija on viivituses raam- ja/või hankelepingus
              kokkulepitud maksetähtajaga rohkem kui 30 kalendripäeva;

        6.  täitja täidab hankelepingut isikuga, kelle kohta tellija ei
              ole andnud nõusolekut projektimeeskonda lisamiseks või
              liikme asendamiseks;

        7.  täitja on kaasanud projektimeeskonna koosseisu isiku, kes ei
              vasta raamlepingus toodud nõuetele;

        8.  täitja ei asenda tellija nõudmisel projektimeeskonna liiget,
              kes ei vasta tellija õigustatud ootusele;

        9.  täitja ei asenda tellija nõudmisel alltöövõtjat.

    9.  Konfidentsiaalsuskohustuse rikkumisel on poolel, kellele
        tekitati kahju, õigus nõuda süüdiolevalt poolelt leppetrahvi iga
        rikkumise kohta kuni 10 000 eurot, leppetrahvi ületava otsese
        varalise kahju hüvitamist ning samuti lisaks õigus leping üles
        öelda vastavalt lepingu punktile 12.4. Kahju hüvitamine toimub
        sarnaselt lepingu punktis 14.11 tooduga.

    10. Hankelepingu rikkumise korral on rahaline vastutus piiratud
        hankelepingu maksumusega, v.a tahtliku või raske hooletuse
        korral.

    11. Pool peab teavitama teist poolt leppetrahvi nõudest kolme kuu
        jooksul arvates ajast, mil ta sai teada leppetrahvi nõudmise
        õiguse tekkimisest. Pool on kohustatud tasuma leppetrahvi 14
        kalendripäeva jooksul arvates teiselt poolelt sellekohase nõude
        saamisest. Kui poole hinnangul on leppetrahvi nõue alusetu, on
        ta kohustatud 14 kalendripäeva jooksul oma seisukohta
        kirjalikult selgitama. Leppetrahvi nõudmine ei mõjuta poole
        õigust nõuda teiselt poolelt nõuetekohase töö või selle osa
        teostamist ning leppetrahvi suurust ületava kahju hüvitamist või
        kasutada muid seadusest tulenevaid õiguskaitsevahendeid.

    12. Tellijal on õigus leppetrahv tasaarvestada täitjale
        väljamaksmisele kuuluva tasuga.

    13. Kui üks pooltest soovib hankelepingu kehtivuse ajal või
        hankelepingu lõppemisest varem kui 180 kalendripäeva möödumisel
        tööle võtta teise poole alluvuses põhikohaga töötavat töötajat
        sihtvärbamise teel, kes täidab või täitis hankelepinguga seotud
        ülesandeid, on ta kohustatud tasuma leppetrahvi 10 000 eurot.

15. Tööde garantii

    1.  Täitja garanteerib teostatud tööde kvaliteedi.

    2.  Juhul, kui hankelepingus ei ole kokku lepitud teisiti, annab
        täitja teostatud töödele garantii 12 kuuks alates nõuetekohaselt
        teostatud tööde vastuvõtmisest tellija poolt. Juhul kui tööd
        antakse üle etapiti, siis algab garantii alates vastava etapi
        töö vastuvõtmisest ja lõpeb 12 kuu möödumisel viimase etapi töö
        vastuvõtmisest.

    3.  Garantii ajal ilmnenud vigadest teavitab tellija täitjat tellija
        töödejuhtimise tarkvaras.

    4.  Täitja kohustub garantiiajal omal kulul likvideerima vead, mis
        muudavad töö objektis olevate infosüsteemi moodulite
        põhifunktsioonide täitmise võimatuks viie kalendripäeva jooksul
        ning muud vead 30 kalendripäeva jooksul alates teavituse
        saamisest.

    5.  Garantii ei hõlma sellise vea parandamist, mis on tingitud töö
        kasutamiseks koostatud juhiste järgimata jätmisest.

    6.  Juhul, kui täitja ei suuda viga ettenähtud tähtajaks kõrvaldada,
        võib tellija korraldada vea kõrvaldamise kolmanda isiku abil.
        Tellijal on õigus nõuda, et täitja katab mõistlikud kulud, mis
        tekkisid seoses kolmanda poole kaasamisega vea kõrvaldamisse
        juhul, kui tellija tõendab kirjalikku taasesitamist võimaldavas
        vormis, et tegemist oli garantii alla kuuluva veaga.

    7.  Kui viga ei kuulu garantii korras kõrvaldamisele, esitab täitja
        tellijale viivitamatult, kuid mitte hiljem kui viie tööpäeva
        jooksul, punktis 15.3 nimetatud teavituse saamisest kirjalikku
        taasesitamist võimaldavas vormis vastavasisulised põhjendused.
        Põhjuste mitteesitamisel ettenähtud tähtaja jooksul tuleb
        täitjal viga garantii korras kõrvaldada.

    8.  Kui poolte vahel tekib vaidlus vea üle, on kummalgi poolel õigus
          tellida sõltumatu ekspertiis, teatades sellest eelnevalt
          teisele poolele. Pooled on kohustatud tagama eksperdi
          nõudmisel ligipääsu vajalikele andmetele ja informatsioonile.
          Ekspertiisikulud kannab pool, kes ekspertiisiakti kohaselt
          eksis vea määratlemisel.

    9.  Täitjapoolne garantii kaotab kehtivuse juhul, kui teostatud
          tööde osas on tehtud või tehakse garantiiperioodi ajal
          täitjaga kooskõlastamata funktsionaalsuse edasiarendusi või
          muudatusi tellija või kolmanda isiku poolt (v.a punktis 15.6
          kirjeldatud kolmanda poole kaasamine vea kõrvaldamisse).
          Kolmanda isiku poolt punkti 15.6 alusel tekitatud vigade eest
          täitja ei vastuta ning nimetatud vigade diagnostikale ja
          parandamisele kulunud täitja poolne aeg tasutakse tellija
          poolt.

    10. Käesolev punkt ei rakendu hankelepinguga töötundide ega
          hooldustööde tellimisel.

16. Vääramatu jõud

    1.  Poole kohustuste mittetäitmist või mittenõuetekohast täitmist ei
          loeta rikkumiseks, kui selle põhjuseks oli vääramatu jõud.
          Vääramatu jõuna käsitavad pooled võlaõigusseaduse § 103 lõikes
          2 nimetatud asjaolusid.

    2.  Pool, kelle tegevus lepingujärgsete kohustuste täitmisel on
          takistatud vääramatu jõu asjaolude tõttu, on kohustatud
          sellest koheselt kirjalikult teatama teisele poolele.
          Vääramatu jõu asjaolude ilmnemisel pikeneb hankelepingu
          täitmise lõpptähtaeg nimetatud asjaolude esinemise perioodi
          võrra. Pool peab vääramatu jõu asjaolude äralangemisel asuma
          viivitamatult hankelepingut täitma.

17. Vaidluste lahendamine

    1.  Raam- ja/või hankelepingust tulenevad vaidlused lahendatakse
        eelkõige poolte vahelise läbirääkimiste teel. Kokkuleppe
        mittesaavutamisel pöördutakse lahenduse saamiseks Harju
        Maakohtusse.

18. Avalikud suhted

    1.  Pooled kooskõlastavad omavahel raam- ja/või hankelepingut
        puudutavad PR-tegevused (näiteks pressiteated,
        pressikonverentsid, kriisikommunikatsioon, kliendireferentsid
        jms) enne nende ellu rakendamist ja avalikkuseni jõudmist.
        Pooled ei kahjusta raamlepingu ja/või hankelepingu pinnalt
        tekkinud erimeelsuste või vaidluste lahendamisel üksteise mainet
        meedia kaudu.

19. Muud sätted

    1.  Lepingu täitmise keel on eesti keel. Erinevate rollide
        täitmiseks esitatud isikud peavad töötama tellija
        projektimeeskonnaga eesti keeles ning Eesti õigusaktidega.
        Juhul, kui täitja projektimeeskonna liige ei valda eesti keelt
        lepingu täitmiseks vajalikul tasemel, peab täitja tagama oma
        kulul tõlkija olemasolu suuliseks ja kirjalikuks suhtlemiseks
        vastava projektimeeskonna liikme ja tellija vahel. Tõlk peab
        olema kompetentne IT-alase tehnilise teksti tõlkimisel.

    2.  Raam- ja hankelepingutes nimetatud summadele lisandub käibemaks
        õigusaktides sätestatud juhul ja määras.

    3.  Raam- ja hankelepingule kohaldatakse Eesti Vabariigis kehtivat
          materiaal- ja menetlusõigust.

    4.  Kui mõni raam- ja/või hankelepingu tingimus peaks osutuma
          osaliselt või täielikult kehtetuks või täitmisele
          mittepööratavaks, siis ei mõjuta see teiste lepingutingimuste
          kehtivust ning ülejäänud lepingutingimused jäävad kehtima ja
          täitmisele pööratavaks. Sel juhul asendavad pooled kokkuleppel
          kehtetu või täitmisele mittepööratava tingimuse õiguslikult
          kehtiva tingimusega, mis on sisult võimalikult lähedane poolte
          kavatsustele ja kehtetu tingimuse majanduslikule mõjule.

    5.  Juhul, kui tellitavad tööd on seotud Euroopa Liidu vahenditest
          rahastatava projekti ja/või programmiga või kui neid
          rahastatakse struktuuritoetustest, siis peab täitja järgima
          tööde teostamisel EL struktuuritoetusele viitamise juhendit.
          Tähistamisega seonduva sümboolika paigutuse ja formaadi peab
          täitja eelnevalt kooskõlastama tellijaga.

    6.  Poolte kontaktisikud:

        1.  Tellija 1:__ , e-post:__ , tel __.

        2.  Tellija 2:__ , e-post:__ , tel __.

        3.  Täitja: __ , e-post:__ , tel __.

    7.  Volitatud isikud üleandmise-vastuvõtmise aktide
        allkirjastamiseks ning projektimeeskonna muutmise kinnitamiseks
        on määratud hankelepingus.

  ------------------------ ---------------------- ------------------------
  Täitja                   Tellija 1              Tellija 2

  (allkirjastatud          (allkirjastatud        (allkirjastatud
  digitaalselt)            digitaalselt)          digitaalselt)
  ------------------------ ---------------------- ------------------------

Raamlepingu nr ______

  Lisa 1

NÕUDED LEPINGUT TÄITMA ASUVA PROJEKTIMEESKONNA KOOSSEISULE

Täitja peab tagama raamlepingu kehtivuse ajal alljärgneva minimaalse (7
rollist koosneva) koosseisuga projektimeeskonna: 

-   1 (üks) projektijuht,

-   1 (üks) tarkvaraarhitekt,

-   1 (üks) analüütik,

-   1 (üks) programmeerija,

-   1 (üks) testija,

-   1 (üks) kasutajaliidese disainer,

-   1 (üks) SAP[1] ABAP[2] arendaja.

Projektimeeskonna liikmete põhiülesanded on järgmised:

-   PROJEKTIJUHT - projektijuhi töö muuhulgas on:

    -   meeskonna töö koordineerimine.

    -   projekti koosolekutel osalemine ja läbiviimine.

    -   tööde üleandmise ja arveldamise korraldamine.

    -   tellijale tööde üleandmise planeerimine, veendudes enne
        üleandmist nende vastavuses tellija soovidele.

    -   tellijale töö aruandluse koostamine ja esitamine.

    -   infovahetuse korraldamine.

    -   projekti edenemise jälgimine ja juhtimine.

-   TARKVARAARHITEKT - arhitekti töö muuhulgas on:

    -   infosüsteemide ja lahenduste disainimine.

    -   tehnoloogiate valik ja valikute põhjendamine.

    -   ekspertarvamuse andmine infosüsteemide ja lahenduste uute
        arendustööde või rakenduste infosüsteemiga seotud arendustööde
        kohta.

-   ANALÜÜTIK - analüütiku töö muuhulgas on:

    -   nõuete kogumine.

    -   vajaduste ärianalüüsi ja vastavalt ärianalüüsile detailanalüüsi
        läbiviimine ning dokumenteerimine vastavalt tellija juhistele.

-   PROGRAMMEERIJA (front-end ja back-end) - programmeerija töö
    muuhulgas on:

    -   vastavalt analüüsile lahenduse arendamine ja oma arenduse
        proovitestimine (smoke testimine).

    -   vigade parandamine (veapõhjuse väljaselgitamisest kuni lahenduse
        realiseerimiseni), tarkvara uuenduste realiseerimine.

    -   tehtud muudatuste dokumenteerimine.

    -   päringute optimeerimine, ülekoormusel aeglaselt käivituvate
        päringute ümberkirjutamine ja indekseerimine.

    -   operatiivabi osutamine infosüsteemi töös ilmnenud intsidentide
        või probleemide lahendamisel.

    -   infosüsteemi tarkvara ja vajadusel toetava süsteemi (tarkvara
        käitava süsteemi, andmebaasi ning operatsioonisüsteemi) töö
        ülevaatamine, sh konfiguratsiooni, logide jne analüüs,
        ülevaatuse/analüüsi tulemusel ettepanekute tegemine tarkvara
        ja/või toetava süsteemi muudatuseks ning tellija soovil
        muudatuste (sh vajadusel tarkvara erakorralise muutmise)
        teostamine.

    -   tarkvara tarned, seadistustegevuste ja andmete migratsiooni
        planeerimine ja korraldamine, sh CMDB tarbeks teenuse
        komponentide kirjeldamine.

    -   tellija nõustamine infosüsteemi piires.

    -   muud tegevused vajadusel, et kasutajal oleks võimalik rakendusi
        efektiivselt ja sihipäraselt kasutada;

-   TESTIJA - testija töö muuhulgas on:

    -   testimise toimingute loomine (sh välja mõtlemine).

    -   testplaani kirjeldamine.

    -   sobivate testide valimine, kirjutamine ja arendamine.

    -   tarkvara ja infosüsteemi testimine vastavalt nõuetele.

    -   testitulemuste analüüs ja dokumenteerimine.

    -   koostöös meeskonnaga tekkinud vigadele lahenduse leidmine.

    -   testitulemuste tutvustamine teistele osapooltele.

-   KASUTAJALIIDESE DISAINER (UI) - kasutajaliidese disaineri töö
    muuhulgas on:

    -   kasutajaliidese disain.

    -   kasutajaliidese nõuete defineerimine.

    -   prototüüpimine.

    -   oma töö dokumenteerimine.

-   SAP ABAP arendaja - SAP ABAP arendaja töö muuhulgas on:

    -   SAP liidestuse arendamine.

    -   SAP seadistamine koostöös tellijaga.

Töökogemuse hulka ei arvestata õpingute või praktika raames saadud
kogemust.

Täitja võib hankelepingu täitmisse kaasata rohkem projektimeeskonna
liikmeid, kuid sel juhul peavad kõik kaasatavad isikud vastama vastavale
rollile esitatud nõuetele.

Üks isik võib täita kuni kahte erinevat rolli, nt
tarkvaraarhitekt-analüütik, kuid sellisel juhul peab antud isik täitma
igale antud rollile esitatud nõudeid.

Hankelepingu täitmisel peab olema tagatud küsitava projektimeeskonna
nõutav minimaalne suurus, et tööd saaksid teostatud vastavalt
kokkulepitud ajakavale ja kvaliteedinõuetele.

Projektimeeskonda võib vajadusel kaasata ka muude rollide täitjaid, nt
noorem-analüütik, noorem-programmeerija, dokumenteerija jne, kuid nende
kvalifikatsioon ei kuulu hindamisele ega täiendavalt tasustamisele.
Sellise isiku kaasamine on lubatud ainult tellija kirjalikul nõusolekul
ning tingimusel, et ta ei asenda hankes nõutud projektimeeskonna liiget,
vaid on kaasatud abitööjõuna või spetsiifilise eksperdina. Spetsiifilise
eksperdi kaasamise vajadus peab olema tingitud tellija poolt tellitud
töö olemusest.

Meeskonnaliikmete rollidele esitatud nõuete loetelu

Projektimeeskonna liikmed peavad vastama järgmistele nõuetele:

1.  Projektijuht

    1.  Peab omama vähemalt 3-aastast töökogemust tarkvara
        arendusprojektides projektijuhina.

    2.  Peab olema osalenud projektijuhina vähemalt kahes
        tarkvaraarenduse projektis, mille kogumaht on vähemalt 4 500
        inimtöötundi projekti kohta ja projekti meeskonna suurus
        vähemalt 5 liiget.

2.  Tarkvaraarhitekt

    1.  Peab omama vähemalt 3-aastast töökogemust tarkvaraarhitektina
        või infosüsteemide arhitektina.

    2.  Peab olema osalenud arhitektina vähemalt 2 tarkvara loomise või
        modifitseerimise ja juurutamise projektis, mille kogumaht on
        vähemalt 4 500 inimtöötundi projekti kohta. Igas esitatud
        projektis peab olema rollitäitja poolt teostatud tööde maht
        vähemalt 400 inimtöötundi.

    3.  Isik peab olema projektides arhitektina disaininud ja/või
        realiseerinud lahenduse, mis peab olema arendatud Java
        platvormil, kasutama relatsioonilist andmebaasi (Oracle või
        Postgre), töötama rakendusserveri klastris ning kus peab olema
        realiseeritud järgnev funktsionaalsus:

        1.  andmete sisestamine, muutmine, kinnitamine ja
            tühistamine/kustutamine;

        2.  infosüsteemis on realiseeritud elektroonsete dokumentide
            menetlusloogika ja kasutaja tööprotsesside tugi;

        3.  lahendus, mis on võimeline teenindama korraga vähemalt 300
            kasutajasessiooni;

        4.  XML failide moodustamine andmetes toimuvate toimingute
            tagajärjel;

        5.  andmete vahetamine teise infosüsteemiga üle x-tee.

3.  Analüütik

    1.  Peab omama vähemalt 3-aastast töökogemust analüütikuna.

    2.  Peab olema osalenud analüütikuna vähemalt 2 tarkvara loomise või
        modifitseerimise ja juurutamise projektis, mille kogumaht on
        vähemalt 4 500 inimtöötundi projekti kohta. Igas esitatud
        projektis peab olema rollitäitja poolt teostatud tööde maht
        vähemalt 400 inimtöötundi. Isik peab esitatud projektides olema
        teostanud:

        1.  äriprotsesside kaardistamist ja/või teostanud andmeanalüüsi
            ning neid dokumenteerinud;

        2.  analüüsinud kasutajarollidel põhinevat kasutajaliidest ja
            päringute süsteemi.

    3.  Lisaks peab isik olema analüütikuna projektides (mis ei pea
        kattuma p 3.2 nimetatud projektidega) realiseerinud
        alljärgnevaid funktsionaalsusi:

        1.  kasutuslugude kirjeldamine;

        2.  kasutusjuhendite koostamine;

        3.  andmete loogiliste ja aritmeetiliste kontrollide loomine,
            vea- ja hoiatusteadete teavituste väljastamine;

        4.  tarkvara liidestamine andmete vahetuseks välise IT
            süsteemiga ja x-tee-ga;

        5.  elektroonilise sõnumi moodustamine ja saatmine.

4.  Programmeerija

    1.  Peab omama vähemalt 4aastast Java programmeerimise töökogemust.

    2.  Peab omama vähemalt 3aastast SQL päringute koostamise kogemust,
        sh on koostanud funktsionaalseid protseduure (s.h
        transaktsioonide juhtimine, vigade haldus ja /või äriloogika
        komponentide realiseerimine jms).

    3.  Peab olema osalenud programmeerijana/arendajana vähemalt 2
        tarkvara loomise või modifitseerimise ja juurutamise projektis,
        mille kogumaht on vähemalt 4 500 inimtöötundi projekti kohta.
        Igas esitatud projektis peab olema rollitäitja poolt teostatud
        tööde maht vähemalt 500 inimtöötundi. Esitatud projektides
        realiseeritud lahendused peavad olema arendatud Java platvormil,
        kasutama relatsioonilist andmebaasi ja töötama rakendusserveri
        klastris.

    4.  Isikul peab olema töökogemus (mis ei pea kattuma p 4.3 nimetatud
        projektidega):

        1.  GIT kasutamisel;

        2.  X-tee teenuste arendamisel;

        3.  XDTL keeles või muus samaväärses keeles andmetöötlemise
            pakettide arendamisel;

        4.  unit-testide kirjutamisel;

        5.  Angular ja /või JSP (Java Server Pages) raamistike
            kasutamisel;

        6.  REST ja SOAP liideste arendamisel;

        7.  konteinerite (nt Docker) kasutamisel.

5.  Testija

    1.  Peab omama vähemalt 2aastast töökogemust infosüsteemide
        testijana.

    2.  Peab olema osalenud testijana vähemalt 2 infosüsteemide loomise
        või modifitseerimise ja juurutamise projektis, mille kogumaht on
        vähemalt 4 500 inimtöötundi projekti kohta. Igas esitatud
        projektis peab olema rollitäitja poolt teostatud tööde maht
        vähemalt 100 inimtöötundi. Esitatud projektide raames
        realiseeritud lahendused on arendatud Java platvormil ja
        kasutavad relatsioonilist andmebaasi.

    3.  Isik peab omama töökogemust (mis ei pea kattuma p 5.2 nimetatud
        projektidega):

        1.  testlugude kirjutamisel;

        2.  jõudlustestide koostamisel ja läbi viimisel;

        3.  infosüsteemi komponentide ja omavahel seotud infosüsteemide
            liidestuste testimisel.

6.  Kasutajaliidese disainer (UI)

    1.  Peab omama vähemalt 2-aastast töökogemust kasutatavuse
        eksperdina.

    2.  Peab olema osalenud kasutajaliidese disainerina vähemalt 2
        infosüsteemide loomise või modifitseerimise ja juurutamise
        projektis, mille kogumaht on vähemalt 4 500 inimtöötundi
        projekti kohta. Igas esitatud projektis peab olema rollitäitja
        poolt teostatud tööde maht vähemalt 250 inimtöötundi.

    3.  Isik peab omama töökogemust (mis ei pea kattuma p 6.2 nimetatud
        projektidega):

        1.  kasutajaliidese disainil;

        2.  prototüübi loomisel;

        3.  nõuete defineerimisel.

7.  SAP ABAP arendaja

    1.  Pakkuja esitab SAP-i või SAP-i poolt volitatud isiku poolt
        väljastatud "SAP Certified Development Associate" sertifikaadi
        või samaväärse sertifikaadi koopia.

    2.  Peab omama vähemalt 3 aastast töökogemust SAP ABAP arendajana.

    3.  Peab olema osalenud vähemalt 2 SAP-i juurutamise või arendamise
        projektis.

    4.  Peab olema osalenud tarkvaraarenduse projektis, milles on
        kasutatud SAP-i ja välise Java rakenduse liidestamiseks vahevara
        komponenti SAP Java Connector (SAP JCo).

Pakkuja esitab iga projektimeeskonna liikme kohta CV vastavalt etteantud
vormile („Meeskonnaliikmete CV“) esitades vormil andmed, mille alusel on
selgelt ja üheselt võimalik hinnata ning tuvastada meeskonnaliikmete
vastavus etteantud tingimustele ning esitab pakkumuse koosseisus nõutud
sertifikaadi/sertifikaatide koopiad.

Nõuete täitmiseks esitatavate võõrkeelsete dokumentide (nt
sertifikaadid) korral võib hankija nõuda pakkujalt dokumentide eesti
keelde tõlkimist.

Raamlepingu nr _________

Lisa 2.1

VORM HANKELEPINGU SÕLMIMISEKS TULEMI TELLIMISEL

Hankeleping nr __

__________ , registrikood _______, aadress _______, keda esindab _______
alusel ___________ /esindusõigusliku isiku nimi/ (edaspidi tellija või
pool) ja

________, registrikood ________, aadress ________, keda esindab
põhikirja alusel juhatuse liige ________ /esindusõigusliku isiku nimi/
(edaspidi täitja või pool)

________, registrikood ________, aadress ________, keda esindab
põhikirja alusel juhatuse liige ________ /esindusõigusliku isiku nimi/
(edaspidi rahastaja või pool) /lisatakse vajadusel/

ning keda ühiselt nimetatakse poolteks, on sõlminud riigihanke
„Riigitöötaja iseteenindusportaali (RTIP) arendus- ja hooldustööd“
(riigihanke viitenumber 299277) tulemusel __.__202_ sõlmitud raamlepingu
nr ___ (edaspidi raamleping) alusel hankelepingu (edaspidi leping)
alljärgnevas:

1.  Lepingu objekt ja dokumendid

    1.  Lepingu objektiks on ______________ (edaspidi töö) teostamine
          kooskõlas tellija töödejuhtimise tarkvara piletis _________
          toodud tingimuste ja täitja poolt esitatud pakkumusega.

    2.  Lepingu dokumendid koosnevad lepingu tekstist ja lepingu
          lisadest.

    3.  Lepingul on sõlmimisel järgmised lisad:

        1.  Lisa 1 - Tööde üleandmise-vastuvõtmise akti vorm;

        2.  Lisa 2 - RmITi üldised ristfunktsionaalsed,
              mittefunktsionaalsed ja tehnilised nõuded ning
              IT-profiil - 2.9.0 (kättesaadav: _______);

    4.  Projekti ____ (SF projektikood _________) toetuse saaja on
          __________ /täidetakse toetusega rahastamisel/. Täitja peab
          järgima EL struktuuritoetusele viitamise juhendit.
          Tähistamisega seonduva sümboolika paigutuse ja formaadi
          kooskõlastab täitja eelnevalt tellijaga.

2.  Töö tähtaeg ja maksumus

    1.  Töö teostamise algus on ___.___20___/peale lepingu
          allkirjastamist.

    2.  Töö teostamise tähtpäev on ___.___20___/tähtaeg on ____
        (nädalat/kuud) alates lepingu sõlmimisest.

    3.  Töö maksumused ja üleandmise tähtajad /etappide puhul/:

+------------+-------+-----------+---------------+----------+---------+
| Etapp ja   | Töö   | Töö       | Vahetarne     | Töö      | Tö      |
| töö nimi   | tu    | tunnihind | tähtaeg       | ül       | ö/etapi |
|            | ndide | eurodes   | vastavalt     | eandmise | m       |
|            | arv   |           | raamlepingu   | tähtpäev | aksumus |
|            |       |           | punktile 5.3  |          | kokku   |
|            |       |           |               |          |         |
|            |       |           | /täidetakse   |          |         |
|            |       |           | vahetarnete   |          |         |
|            |       |           | olemasolul/   |          |         |
+============+=======+===========+===============+==========+=========+
|            |       |           |               |          |         |
+------------+-------+-----------+---------------+----------+---------+
|            |       |           |               |          |         |
+------------+-------+-----------+---------------+----------+---------+
|            |       |           |               |          |         |
+------------+-------+-----------+---------------+----------+---------+

4.  Töö maksimaalne maht on ___ tundi.

5.  Töö tunnihind on ___ eurot.

6.  Töö kogumaksumus on ___ eurot.

7.  Punktides 2.4 ja 2.6 nimetatud töö maht ja kogumaksumus on
    maksimaalsed ning kui töö teostamiseks kulub vähem töötunde, siis
    tasu arvestatakse reaalselt kulunud töötundide eest.

8.  Tellija/rahastaja/ tasub täitja esitatud arve ___ /21 kalendripäeva
      või suurem tähtaeg/ kalendripäeva jooksul arve saamisest.

3.  Lepingu jõustumine, muutmine ja lõppemine

    1.  Leping jõustub poolte poolt allkirjastamisest.

    2.  Pooltel on õigus lepingu muutmises kokku leppida üksnes
          riigihangete seaduses ettenähtud juhtudel.

    3.  Leping lõpeb lepingus sätestatud lepinguliste kohustuste
          täitmisega, raamlepingus ettenähtud või seadusest tuleneval
          alusel.

4.  Poolte esindajad /täita ja muuta vastavalt vajadusele/

    1.  Tellija kontaktisikud:

        1.  lepinguga seotud info edastamiseks ___, e-post: ____, tel
              ___;

        2.  registreeritud tööülesannete edastamiseks ___, e-post: ____,
              tel ___.

    2.  Täitja kontaktisikud:

        1.  lepinguga seotud info edastamiseks ___, e-post: ____, tel
              ___;

        2.  üleandmise-vastuvõtmise aktide allkirjastamiseks ja
              projektimeeskonna liikmete asendamise ja lisamise
              esitamiseks: ___, e-post: ____, tel ___.

    3.  (Vajadusel) Rahastaja kontaktisik lepinguga seotud info
        edastamiseks: ___, e-post: ____, tel ___.

5.  Erikokkulepped ja märkused /täita vastavalt vajadusele/

    1.  Garantii periood on ____ kuud /kuude arv/ alates tööde
          vastuvõtmisest. /täidetakse juhul, kui garantiitingimused
          erinevad raamlepingus sätestatust/

    2.  Juhul kui tööd antakse üle etapiti, siis kehtib garantii alates
        vastava etapi töö vastuvõtmisest kuni ___ kuud viimase etapi töö
        vastuvõtmisest./lisada sama periood, mis toodud punktis 5.1/

    3.  Töö vastuvõtmisest keeldumisest teatamise aeg on ____ tööpäeva
          alates akti esitamisest täitja poolt. /täidetakse juhul, kui
          erineb raamlepingus sätestatust/

+-------------------+-------------------+-----------------+----------+
| Tellija           | Täitja            | Rahastaja       |          |
+-------------------+-------------------+-----------------+----------+
| (allkirjastatud   | (allkirjastatud   | (allkirjastatud |          |
| digitaalselt)     | digitaalselt)     | digitaalselt)   |          |
|                   |                   |                 |          |
|                   |                   | (vajadusel)     |          |
+-------------------+-------------------+-----------------+----------+

Raamlepingu nr ____________

Lisa 2.2

VORM HANKELEPINGU SÕLMIMISEKS ARENDUSE TÖÖTUNDIDE TELLIMISEL

Hankeleping nr __

__________ , registrikood _______, aadress _______, keda esindab
_____alusel ___________ /esindusõigusliku isiku nimi/ (edaspidi tellija
või pool) ja

________, registrikood ________, aadress ________, keda esindab
põhikirja alusel juhatuse liige ________ /esindusõigusliku isiku nimi/
(edaspidi täitja või pool),

________, registrikood ________, aadress ________, keda esindab
põhimääruse alusel ________ /esindusõigusliku isiku nimi/ (edaspidi
rahastaja või pool) /lisatakse vajadusel/

ning keda ühiselt nimetatakse poolteks, on sõlminud riigihanke
„Riigitöötaja iseteenindusportaali (RTIP) arendus- ja hooldustööd“
(viitenumber 299277) tulemusel __.__202_ sõlmitud raamlepingu nr ___
(edaspidi raamleping) alusel hankelepingu (edaspidi leping)
alljärgnevas:

1.  Lepingu objekt ja dokumendid

    1.  Lepingu objektiks on arendustööde töötundide (edaspidi töö)
          tellimine ja teostamine kooskõlas tellija töödejuhtimise
          tarkvara tööpiletis _________ toodud tingimuste ja täitja
          poolt esitatud pakkumusega.

    2.  Lepingu dokumendid koosnevad lepingu tekstist ja lepingu
          lisadest.

    3.  Lepingul on sõlmimisel järgmised lisad:

        1.  Lisa 1 - Tööde üleandmise-vastuvõtmise akti vorm;

        2.  Lisa 2 - RmIT üldised ristfunktsionaalsed,
              mittefunktsionaalsed ja tehnilised nõuded ning IT-profiil
              (kättesaadav: _______);

    4.  Projekti ____ (SF projektikood _________) toetuse saaja on
          __________ /täidetakse välisrahastuse korral/. Täitja peab
          järgima EL struktuuritoetusele viitamise juhendit.
          Tähistamisega seonduva sümboolika paigutuse ja formaadi
          kooskõlastab täitja eelnevalt tellijaga.

2.  Tööde tellimine ja teostamine

    1.  Täitja projektimeeskond peab olema töö teostamiseks kättesaadav
          tellijale tööpäeval kell 8.00 kuni 17.00 /võib kokku leppida
          teisiti/.

    2.  Töid tehakse täitja vahenditega ja täitja poolt korraldatavas
        töökeskkonnas /võib kokku leppida teisiti/. Vajadusel osutab
        täitja teenust tellija asukohas. Kokkuleppel kasutatakse tellija
        ruume töökoosolekute või intervjuude läbiviimiseks.

    3.  Tööülesanded registreeritakse ja edastatakse täitjale tellija
          töödejuhtimise tarkvaras. Lepingu täitmiseks vajalikud
          ligipääsuõigused saadab tellija vastavale projektimeeskonna
          liikmele pärast lepingu sõlmimist.

    4.  Registreeritud tööülesannete edastamine täitjale toimub punktis
          5.1 tellija kontaktisiku poolt.

3.  Lepingu tähtaeg ja maksumus

    1.  Töö teostamise algus on ___.___20___/peale lepingu
        allkirjastamist.

    2.  Töid teostatakse kuni ___.___20___/___ kuud alates lepingu
        allkirjastamisest või punktis 3.4 nimetatud lepingu maksimaalse
        maksumuse täitumiseni, olenevalt kumb asjaolu enne saabub.

    3.  Töö tunnihind on ____ eurot.

    4.  Lepingu maksimaalne maksumus on _________ eurot.

    5.  Punktis 3.4 nimetatud lepingu maksumus on maksimaalne ning
        juhul, kui tööde teostamiseks kulub vähem töötunde, siis tasu
        arvestatakse reaalselt kulunud töötundide eest.

    6.  Tellija/rahastaja/ tasub täitja esitatud arve ___/21
        kalendripäeva või suurem tähtaeg/ kalendripäeva jooksul arve
        saamisest.

3.  Lepingu jõustumine, muutmine ja lõppemine

    1.  Leping jõustub poolte poolt allkirjastamisest.

    2.  Pooltel on õigus lepingu muutmises kokku leppida üksnes
          riigihangete seaduses ettenähtud juhtudel.

    3.  Leping lõpeb lepingus sätestatud lepinguliste kohustuste
          täitmisega, raamlepingus ettenähtud või seadusest tuleneval
          alusel.

4.  Poolte esindajad /täita ja muuta vastavalt vajadusele/

    1.  Tellija kontaktisik: ___, e-post: ____, tel ___;

    2.  Täitja kontaktisik: ___, e-post: ____, tel ___.

    3.  (Vajadusel) Rahastaja kontaktisik lepinguga seotud info
          edastamiseks: ___, e-post: ____, tel ___.

5.  Tööajaarvestus ja töötundide üleandmine-vastuvõtmine

    1.  Iga nädala esmaspäeval (v.a juhul, kui tegemist on riigi- või
        rahvuspühaga, siis sellele järgneval esimesel tööpäeval), esitab
        täitja tellija töödejuhtimise tarkvaras eelmise nädalal
        teostatud töötundide raporti.

    2.  Tööajaarvestust peetakse 30 minuti täpsusega.

    3.  Tööaja sisestab täitja teostamise päeval tellija töödejuhtimise
        tarkvaras vastava tööülesande juurde time log kommentaarina, mis
        sisaldab ka teostatud tööde kirjeldust.

    4.  Tööde tegemiseks kulunud töötundide raport peab sisaldama
        minimaalselt järgnevat infot:

        1.  töö teostanud isiku nime ja rolli;

        2.  töö tegemise kuupäeva(sid);

        3.  teostatud töötundide arv;

        4.  töö lühikirjeldust ja töö tulemust.

    5.  Vajadusel lepitakse töökoosolekul kokku töötundide raporti
        täiendav detailsus.

    6.  Tellijal on õigus põhjendatud juhul nõuda töötundide raportis
        kajastatud töötundide ja/või sellega seotud sisu selgitamist
        ja/või korrigeerimist/kustutamist.

    7.  Töötundide üleandmine toimub _____ (nt igakuiselt/kvartaalselt)
        tööde üleandmise-vastuvõtmise aktiga. Akt tuleb esitada ___ (nt
        iga kuu/üks kord kvartalis) hiljemalt __. tööpäeval eelmise
        perioodi raporteeritud töötundide kohta.

    8.  Tööde üleandmise-vastuvõtmise akt peab vastama eelmise perioodi
        töötundide raportile.

6.  Erikokkulepped ja märkused /täita vastavalt vajadusele/

    1.  Töötundide vastuvõtmisest keeldumisest teatamise aeg on ____
          tööpäeva alates akti esitamisest täitja poolt. /juhul, kui
          erineb raamlepingus sätestatust/.

    2.  _________

  -------------------- -------------------- ------------------ -----------
  Tellija              Täitja               Rahastaja          

  (allkirjastatud      (allkirjastatud      (allkirjastatud    
  digitaalselt)        digitaalselt)        digitaalselt)      
                                            (vajadusel)        
  -------------------- -------------------- ------------------ -----------

Raamlepingu nr ___________

Lisa 2.3

VORM HANKELEPINGU SÕLMIMISEKS HOOLDUSTÖÖDE TELLIMISEL

Hankeleping nr __

__________ , registrikood _______, aadress _______, keda esindab
_________alusel ___________ /esindusõigusliku isiku nimi/ (edaspidi
tellija või pool) ja

________, registrikood ________, aadress ________, keda esindab
põhikirja alusel juhatuse liige ________ /esindusõigusliku isiku nimi/
(edaspidi täitja või pool),

________, registrikood ________, aadress ________, keda esindab
põhimääruse alusel ________ /esindusõigusliku isiku nimi/ (edaspidi
rahastaja või pool) /lisatakse vajadusel/

ning keda ühiselt nimetatakse poolteks, on sõlminud riigihanke
„____________” (viitenumber _____________) tulemusel __.__202_ sõlmitud
raamlepingu nr ___ (edaspidi raamleping) alusel hankelepingu (edaspidi
leping) alljärgnevas:

1.  Lepingu objekt ja dokumendid

    1.  Lepingu objektiks on _____ hooldustööde (edaspidi töö) tellimine
          ja teostamine kooskõlas tellija töödejuhtimise tarkvara
          tööpiletis _________ toodud tingimuste ja täitja poolt
          esitatud pakkumusega.

    2.  Lepingu dokumendid koosnevad lepingu tekstist ja lepingu
          lisadest.

    3.  Lepingul on sõlmimisel järgmised lisad:

        1.  Lisa 1 - Tööde üleandmise-vastuvõtmise akti vorm

        2.  Lisa 2 - RmIT üldised ristfunktsionaalsed,
              mittefunktsionaalsed ja tehnilised nõuded ning IT-profiil
              (kättesaadav: _______)

    4.  Projekti ____ (SF projektikood _________) toetuse saaja on
          __________ /täidetakse välisrahastuse korral/. Täitja peab
          järgima EL struktuuritoetusele viitamise juhendit.
          Tähistamisega seonduva sümboolika paigutuse ja formaadi
          kooskõlastab täitja eelnevalt tellijaga.

2.  Tööde tellimine ja teostamine

    1.  Täitja osutab tellijale hooldustöid lepingu alusel tööpäeviti
          kell 8.00 kuni 17.00 /võib kokku leppida teisiti/ välja
          arvatud punktis 2.5.1 nimetatud juhul.

    2.  Töid tehakse täitja vahenditega ja täitja poolt korraldatavas
        töökeskkonnas /võib kokku leppida teisiti/. Vajadusel osutab
        täitja teenust tellija asukohas. Kokkuleppel kasutatakse tellija
        ruume töökoosolekute läbiviimiseks.

    3.  Tööülesanded registreeritakse, edastatakse täitjale ja täitja
        reageerib neile tellija töödejuhtimise tarkvaras. Hooldusjuhtumi
        prioriteetsuse ja kategooria määrab tellija tööülesande
        registreerimisel lähtudes teostamist vajava hooldustöö
        kriitilisusest või mõju ulatusest infosüsteemile,
        tööprotsessidele vms. Vajadusel võib tellija ühepoolselt muuta
        hooldusjuhtumitele määratud prioriteete ja/või kategooriaid.
        Tellija töödejuhtimise tarkvara ligipääsuõigused saadab tellija
        punktis 5.2 nimetatud täitja kontaktisikule pärast lepingu
        sõlmimist. Hooldusjuhtumitest on tellijal õigus täitjat
        täiendavalt teavitada telefoni või e-posti teel.

    4.  Registreeritud tööülesannete edastamine täitjale toimub punktis
          5.1 tellija kontaktisiku poolt.

    5.  Hooldusjuhtumite reageerimisaeg:

        1.  A kategooria hooldusjuhtumi puhul on täitja reageerimise aeg
              60 minutit, mille jooksul täitja esitab tellijale esialgse
              hinnangu probleemi olemusest ning teatab tellijale
              orienteeruva ajamahu, mille jooksul probleem lahendatakse.
              A kategooria hooldustöödega alustatakse viivitamatult
              pärast täitja reageerimist. A kategooria hooldusjuhtumeid
              teostatakse vajadusel ka töövälisel2.12.1￼ toodud
              ajavahemikul. Pärast A kategooria hooldusjuhtumi
              lahendamist teavitab täitja tellija töödejuhtimise
              tarkvara kaudu tellija kontaktisikut lahendamisele kulunud
              tegelikust ajast.

        2.  B kategooria hooldusjuhtumitele on täitja reageerimise aeg
              kaks tööpäeva. Täitja esitab tellija kontaktisikule
              kooskõlastamiseks B kategooria hooldustööde teostamiseks
              vajaliku ajakava, ajalise ja rahalise mahu 5 tööpäeva
              jooksul alates tellija pöördumisest täitja poole. B
              kategooria hooldustöödega alustab täitja tellija poolt
              kooskõlastatud ajakavas toodud ajal või juhul kui tellija
              ei kooskõlasta täitja esitatud ajakava, siis muul pooltele
              sobival ajal, mis fikseeritakse tellija töödejuhtimise
              tarkvaras.

    6.  Reageerimise aja all mõistetakse ajavahemikku tellija pöördumise
        laekumisest kuni täitja poolt tellijaga ühenduse võtmiseni.
        Tellija töövälisel ajal edastatud pöördumine loetakse laekunuks
        sellele järgneva tööpäeva esimese tunni algusest.

3.  Lepingu tähtaeg ja maksumus

    1.  Töö teostamise algus on ___.___20___/peale lepingu
          allkirjastamist.

    2.  Tööd teostatakse kuni ___.___20___/___ (nädalat/kuud) alates
          lepingu allkirjastamisest või punktis 3.4 nimetatud lepingu
          maksimaalse maksumuse täitumiseni, olenevalt kumb asjaolu enne
          saabub.

    3.  Töö tunnihind on ____ eurot.

    4.  Lepingu maksimaalne maksumus on _________ eurot.

    5.  Punktis 3.4 nimetatud lepingu maksumus on maksimaalne ning kui
          tööde teostamiseks kulub vähem töötunde, siis tasu
          arvestatakse reaalselt kulunud töötundide eest.

    6.  Tellija/rahastaja/ tasub täitja esitatud arve ___/21
          kalendripäeva või suurem tähtaeg/ kalendripäeva jooksul arve
          saamisest.

4.  Lepingu jõustumine, muutmine ja lõppemine

    1.  Leping jõustub poolte poolt allkirjastamisest.

    2.  Pooltel on õigus lepingu muutmises kokku leppida üksnes
          riigihangete seaduses ettenähtud juhtudel.

    3.  Leping lõpeb lepingus sätestatud lepinguliste kohustuste
          täitmisega, raamlepingus ettenähtud või seadusest tuleneval
          alusel.

5.  Poolte esindajad /täita ja muuta vastavalt vajadusele/

    1.  Tellija kontaktisik: ___, e-post: ____, tel ___.

    2.  Täitja kontaktisik: ___, e-post: ____, tel ___.

    3.  (Vajadusel) Rahastaja kontaktisik lepinguga seotud info
        edastamiseks: ___, e-post: ____, tel ___.

6.  Tööajaarvestus ja töötundide üleandmine-vastuvõtmine

    1.  Tööajaarvestust peetakse 30 minuti täpsusega.

    2.  Tööaja sisestab täitja teostamise päeval tellija töödejuhtimise
        tarkvaras vastava tööülesande juurde time log kommentaarina, mis
        sisaldab ka teostatud tööde kirjeldust.

    3.  Tööde tegemiseks kulunud töötundide raport peab sisaldama
        minimaalselt järgnevat infot:

        1.  töö teostanud isiku nime ja rolli;

        2.  töö tegemise kuupäeva(sid);

        3.  teostatud töötundide arv;

        4.  töö lühikirjeldust ja töö tulemust.

    4.  Vajadusel lepitakse töökoosolekul kokku töötundide raporti
        täiendav detailsus.

    5.  Tellijal on õigus põhjendatud juhul nõuda töötundide raportis
        kajastatud töötundide ja/või sellega seotud sisu selgitamist
        ja/või korrigeerimist/kustutamist.

    6.  Töötundide üleandmine toimub _____ (nt igakuiselt/kvartaalselt)
        tööde üleandmise-vastuvõtmise aktiga. Akt tuleb esitada ___ (nt
        iga kuu/üks kord kvartalis) hiljemalt __. tööpäeval eelmise
        perioodi raporteeritud töötundide kohta.

    7.  Tööde üleandmise-vastuvõtmise akt peab vastama eelmise perioodi
        töötundide raportile.

7.  Erikokkulepped ja märkused /täita vastavalt vajadusele/

    1.  Töötundide vastuvõtmisest keeldumisest teatamise aeg on ____
          tööpäeva alates akti esitamisest täitja poolt. /juhul, kui
          erineb raamlepingus sätestatust/

  -------------------- -------------------- -------------------------- -----------
  Tellija              Täitja               Rahastaja                  

  (allkirjastatud      (allkirjastatud      (allkirjastatud            
  digitaalselt)        digitaalselt)        digitaalselt)(vajadusel)   
  -------------------- -------------------- -------------------------- -----------

Raamlepingu nr _________

Lisa 3

Lisa 1

Hankeleping nr ____

Tööde üleandmise-vastuvõtmise akti vorm

TÖÖDE ÜLEANDMISE-VASTUVÕTMISE AKT

Akt on koostatud poolte vahel raamlepingu nr ____ /number/ alusel
_______ /kuupäev/ sõlmitud hankelepingus _____ /number/ sätestatud
tööde/töötundide üleandmise-vastuvõtmise kohta.

1.  Töö/Töötundide üleandmisel-vastuvõtmisel anti ________ /kuupäev/
    üle:

______ /lühike sisukirjeldus ja viide töödejuhtimise tarkvara
tööpiletile ning vajadusel ka töötundide maht/

  --------------------------------------------------------------------------
  Nr   Töö nimetus                 Tundide   Tunni    Maksumus   Maksumus
                                   arv       hind     KM-ta      KM-ga
  ---- --------------------------- --------- -------- ---------- -----------
                                                                 

                                                                 

       Kokku:                                                    
  --------------------------------------------------------------------------

2.  Märkused: ____

3.  Punktis 1 nimetatud tööde/töötundide eest kuulub maksmisele _______
    eurot (maksumus käibemaksuta).

4.  Käesoleva akti lahutamatud lisad on: ____

    1.  Töötundide raport(id)

    2.  ____

+-----------------------------------+-----------------------------------+
| Täitja                            | Tellija                           |
|                                   |                                   |
| /täitja nimi/                     | /tellija nimi/                    |
+-----------------------------------+-----------------------------------+
| (allkirjastatud digitaalselt)     | (allkirjastatud digitaalselt)     |
+-----------------------------------+-----------------------------------+

[1] SAP - Systems Applications & Products in Data Processing

[2] ABAP - Advanced Business Application Programming
