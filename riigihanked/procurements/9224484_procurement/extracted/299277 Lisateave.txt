Riigitöötaja iseteenindusportaali (RTIP) arendus- ja hooldustööd
Viitenumber: 299277

LISATEAVE
1. Riigihanke osadeks jaotamine
1.1. Hankija jätab hanke osadeks jaotamata ja sõlmib teenuse osutamiseks raamlepingu ühe
pakkujaga, kuna tegemist on olemuslikult ühe infosüsteemi arendus- ja hooldustöödega,
mistõttu ei ole selle osadeks jaotamine sisuliselt otstarbekas, sest vajadus kooskõlastada
erinevate töölõikude töövõtjate tegevust võib tõsiselt ohustada lepingu nõuetekohast
täitmist. Samuti raskendaks eri lepingupartnerite vahel arendus- ja hooldustööde
jagamine tellija jaoks garantiiga seonduvaid küsimusi, kuna ei pruugi olla võimalik
tuvastada vastutuse jaotust samas töölõigus eri lepingupartnerite vahel.
2. Ühispakkumuse esitamine, välismaa äriühingu filiaali osalemine hankemenetluses ja
teise ettevõtja vahenditele tuginemine
2.1. Ühispakkumuse esitamisel nimetavad ühispakkujad riigihankega ning lepingu
sõlmimise ja täitmisega seotud toimingute tegemiseks endi seast volitatud esindaja.
2.2. Kui pakkumuse esitab välismaa äriühingu filiaal, siis tuleb hankepass esitada ka
välismaa äriühingu kohta ja hankija kontrollib kõrvaldamise aluseid ka välismaa
äriühingu suhtes.
2.3. Tuginemisel teise isiku vahenditele peab esitama hankepassi ka isiku osas, kelle
vahenditele tuginetakse.
3. Pakkumus
3.1 Pakkumus on konfidentsiaalne kuni pakkumuse edukaks tunnistamise otsuse
tegemiseni. Pakkumuses sisalduvat teavet võib avalikustada üksnes riigihangete
seaduses sätestatud juhtudel ja ulatuses. Pakkuja märgib pakkumuses, milline teave on
pakkuja ärisaladus, ja põhjendab teabe ärisaladuseks määramist. Teabe ärisaladuseks
määramisel lähtutakse ebaausa konkurentsi takistamise ja ärisaladuse kaitse seaduse §
5 lõikes 2 sätestatust. Pakkuja ei või ärisaladusena märkida RHS § 461 lõikes 1
sätestatud teavet. Hankija ei avalikusta pakkumuste sisu ärisaladusega kaetud osas.
3.2 Pakkumus peab vastama riigihanke alusdokumentides sätestatud tingimustele,
sisaldama nõutud dokumente ning olema vormistatud nõuetekohaselt. Pakkumuses
esitatud andmed peavad olema esitatud viisil, mis võimaldavad hankijal kontrollida
nende vastavust riigihanke alusdokumentides toodud tingimustele.
3.3 Pakkumus tuleb esitada eesti keeles (v.a sertifikaadid, mis võivad olla esitatud inglise
keeles). Dokumendi kohta, mis ei ole eesti või inglise keelne, tuleb koos
originaaldokumendiga esitada tõlge eesti või inglise keelde. Tõlke korrektsuse eest
vastutab pakkuja.
4. Kõikide pakkumuste tagasilükkamise alused ja hankemenetluse kehtetuks
tunnistamine
4.1 Hankijal on õigus kõik esitatud või vastavaks tunnistatud pakkumused tagasi lükata igal
ajal enne lepingu sõlmimist vastavalt RHS § 116 lõikes 1 sätestatule või kui eduka
pakkumuse maksumus või kulu ületab riigihanke eeldatavat maksumust või
alusdokumentides kindlaks määratud lepingu hinda või kulu. Kõigi pakkumuste
tagasilükkamisel teeb hankija sellekohase põhjendatud otsuse.
4.2 Hankija võib põhjendatud vajaduse korral omal algatusel hankemenetluse kehtetuks
tunnistada. Põhjendatud vajaduseks võib olla eelkõige, kuid mitte ainult:
4.2.1 kui tekib vajadus lepingu eset olulisel määral muuta;

4.2.2
4.2.3
4.2.4
4.2.5

kui riigihanke läbiviimise aluseks olevad tingimused on oluliselt muutunud
ja seetõttu osutub lepingu sõlmimine mittevajalikuks või võimatuks;
kui hankemenetluses ilmnenud ebakõlasid ei ole võimalik kõrvaldada ega
hankemenetlust seetõttu ka õiguspäraselt lõpule viia;
kui vastavaks tunnistatakse ainult üks pakkumus, on hankijal õigus
tunnistada hankemenetlus kehtetuks konkurentsi puudumise tõttu.
hankemenetluse tulemusel sõlmitav leping kujutaks julgeolekuriski.

5. Pakkumuse hindamine ja edukaks tunnistamine
5.1 Vastavaks tunnistatud pakkumusi hindab hankija 100-väärtuspunkti süsteemis. Edukaks
tunnistatakse majanduslikult soodsaim pakkumus riigihanke alusdokumentides toodud
hindamiskriteeriumide alusel vastavalt hindamismetoodikas kirjeldatule.
5.2 Võrdsete väärtuspunktidega pakkumuste korral tunnistatakse edukaks pakkumus,
millele on omistatud „Arendus- ja hooldustööde ühe töötunni maksumus“ kriteeriumi
eest suurim arv väärtuspunkte. Juhul, kui ka seejärel on väärtuspunktid võrdsed,
tunnistatakse edukaks pakkumus, millele on omistatud „Proovitöö lahendus“
kriteeriumi eest suurim arv väärtuspunkte. Juhul, kui väärtuspunktid on võrdsed ka
peale seda, korraldab hankija eduka pakkumuse väljaselgitamiseks liisuheitmise,
võimaldades võrdselt väärtuspunkte saanud pakkumuse esitanud pakkujatel
liisuheitmise juures viibida. Kui riigihankes on vastavaks tunnistatud ainult üks
pakkumus, siis omistatakse pakkumusele automaatselt maksimaalsed väärtuspunktid
ning pakkumuse sisulist hindamist ei toimu
5.3 Hankija ei arvesta majanduslikult soodsaima pakkumuse väljaselgitamisel olelusringi
kulusid, kuna hankija tellib juba olemas ja kasutuses olevale infosüsteemile täiendavaid
arendus- ja hooldustöid. Lepingu täitmise tulemusel ei teki uut iseseisvat infosüsteemi
terviklahendust, mille käitamine eeldaks (märkimisväärsete) täiendavate kulutuste
tekkimist nt riistvarale või erinevatele kaudsetele kuludele vmt ning mida saaks arvesse
võtta ja lahendada käesoleva hankemenetluse raames.
6. Muud sätted
6.1 Riigihankes saavad pakkujate, taotlejate või isikutena, kelle näitajatele pakkuja või
taotleja tugineb, osaleda ainult ettevõtjad, kelle elu- või asukoht on Eestis, mõnes muus
Euroopa Liidu liikmesriigis, muus Euroopa Majanduspiirkonna lepinguriigis või
Maailma Kaubandusorganisatsiooni riigihankelepinguga ühinenud riigis.
6.2 Iga viidet, mille hankija teeb riigihanke alusdokumentides mõnele RHS-i § 88 lõikes 2
nimetatud alusele (standardile, tehnilisele tunnustusele, tehnilisele kontrollisüsteemile
vms), tuleb lugeda selliselt, et see on täiendatud märkega „või sellega samaväärne“. Iga
viidet, mille hankija teeb riigihanke alusdokumentides ostuallikale, protsessile,
kaubamärgile, patendile, tüübile, päritolule või tootmisviisile, tuleb lugeda selliselt, et
see on täiendatud märkega „või sellega samaväärne“.
6.2.1. Kui pakkuja pakub tehnilises kirjelduses nimetatule samaväärset lepingu eset,
tuleb teha sellekohane märge pakkumuses ning esitada koos pakkumusega
samaväärsust tõendavad andmed, dokumendid jms.
6.3 Riigihanke alusdokumendid on koostatud eesti keeles.
6.4 Ühishankijad
Riigi
Tugiteenuste
Keskus,
Rahandusministeeriumi
Infotehnoloogiakeskus ja Tallinna Strateegiakeskus, keda esitab volikirja alusel Riigi
Tugiteenuste Keskus, sõlmivad eduka pakkujaga raamlepingu. Lepingu projekt on
toodud riigihanke alusdokumentides.
6.5 Pakkuja, kellel esineb vähemalt üks RHS § 95 lõike 1 punktides 1–3 ja RHS § 95 lõike 4
punktides 2–11 nimetatud kõrvaldamise alustest, võib riigihankes esitada tõendid selle

kohta, et ta on võtnud meetmeid oma usaldusväärsuse taastamiseks. Sellisteks
meetmeteks võivad olla näiteks süüteoga põhjustatud kahju hüvitamine või vastava
kohustuse võtmine, uurimisasutustega aktiivse koostöö tegemine ja teo asjaolude
põhjalik selgitamine või tehnilised ning organisatsiooni ja töötajatega seotud meetmed,
mis võimaldavad edasisi süütegusid ära hoida. Hankija hindab esitatud tõendeid ja kui
ta leiab, et nimetatud tõendid on piisavad pakkuja usaldusväärsuse tõendamiseks, ei
kõrvalda hankija pakkujat sellekohase põhjendatud kirjaliku otsusega hankemenetlusest
ja võib sõlmida lepingu pakkujaga, vaatamata kõrvaldamise aluse olemasolule. Hankija
kohaldab heastamise korral RHS §-is 97 sätestatut.

