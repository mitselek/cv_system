1.  Hankija hindab kõiki vastavaks tunnistatud pakkumusi
    alusdokumentides sätestatud hindamiskriteeriumide alusel.

Pakkumuste hindamiskriteeriumid 100 väärtuspunkti skaalal on järgnevad:

  -----------------------------------------------------------------------------
  Nr       Kriteerium                     Hindamismeetod          Osakaal
  -------- ------------------------------ ----------------------- -------------
  1        Arendus- ja hooldustööde ühe   Maksumus – vähim on     30 punkti
           töötunni maksumus (            parim                   
           käibemaksuta)                                          

  2        Proovitöö lahendus             Proovitöö selgitus ja   70 punkti
                                          teostus – hankija       
                                          hinnatav                

  100                                                             
  punkti                                                          
  -----------------------------------------------------------------------------

2. Eduka pakkumuse valiku aluseks on majanduslik soodsus (parim hinna ja
kvaliteedi suhe), mis selgitatakse välja väärtuspunktide omistamise
meetodil hindamiskriteeriumide alusel. Kahe hindamiskriteeriumi lõikes
omistatud väärtuspunktid summeeritakse. Väärtuspunkte omistatakse
täpsusega kaks kohta pärast koma.

3. Pakkumusi hinnatakse hankija poolt valitud vähemalt kolme sõltumatu
hindaja poolt konsensuslikult. Hindajad lähtuvad hindamisel antud
riigihanke alusdokumendis esitatud hindamismetoodikas kirjeldatud
põhimõtetest ning esitavad hindamise põhjendatud tulemused kollektiivses
protokollis, mis on kõigi hindajate poolt allkirjastatud.

4. Hankija tunnistab edukaks kõikide hindamiskriteeriumite summana enim
väärtuspunkte saanud pakkumuse. Võrdsete väärtuspunktidega pakkumuste
korral tunnistatakse edukaks pakkumus, millele on omistatud „Arendus- ja
hooldustööde ühe töötunni maksumus“ kriteeriumi eest suurim arv
väärtuspunkte. Juhul, kui väärtuspunktid on võrdsed ka peale seda,
korraldab hankija eduka pakkumuse väljaselgitamiseks liisuheitmise,
võimaldades võrdselt väärtuspunkte saanud pakkumuse esitanud pakkujatel
liisuheitmise juures viibida.

5. Kui hankemenetluses on vastavaks tunnistatud ainult üks pakkumus,
siis hankija võib omistada pakkumusele automaatselt maksimaalsed
väärtuspunktid ning pakkumuse sisulist hindamist ei toimu.

6. Arendus- ja hooldustööde ühe töötunni maksumus (käibemaksuta)
(maksimaalselt 30 punkti)

Madalaima väärtusega pakkumus saab maksimaalse arvu punkte (30 punkti).

Teised pakkumused saavad punkte proportsionaalselt vähem ja arvutatakse
valemiga: "osakaal" - ("pakkumuse väärtus" - madalaim väärtus") /
"suurim väärtus" * "osakaal". Tulemus ümardatakse täpsusega kaks kohta
peale koma.

7. Proovitöö lahendus (maksimaalselt 70 punkti)

Hindamise punkte antakse proovitöö lahenduste kõrvutamisel. Proovitöö
lahendust hinnatakse punktidega 70, 35, 15, 1. järgnevalt:

7.1. 70 punkti saab pakkumus, mis vastab üheaegselt kõigile
alljärgnevatele tingimustele:

a)  Pakutud lahendus:

    a.  saadab töötajale kalendrikutse töötaja puhkuste/puudumiste kohta
          ja töötajale jõuab see kalendrisse kohale;

    b.  mitmepäevane puhkus saadetakse kalendrisse ühe tervikliku
          perioodina;

    c.  üks kutse sisaldab mitme puhkuse perioodi vastavalt
          puhkusetaotluse andmetele;

    d.  puhkuse kuupäevade muutmisel saadetakse kalendrikutse muudatuste
          kohta;

    e.  puhkuse tühistamise korral saadetakse tühistuskutse;

    f.  puhkusetaotluste massikinnitamisel saadetakse kalendrikutsed
          kõikidele taotluse vormistanud töötajatele;

    g.  kalendrikutsed saadetakse puhkuse, selle muutmise või
          tühistamise kinnitamise hetkel;

    h.  puhkuste kinnitamise ebaõnnestumise korral jäävad kalendrikutsed
          saatmata;

    i.  kalendrikutse saadetakse töötajale tema e-posti aadressil, mis
          on süsteemis olemas;

    j.  kalendrikutse pealkiri on “Puhkus” või “Puudumine” ja
          kuvamisviis “Kontorist väljas”;

    k.  kalendrikutse hõivab kalendrist täis päeva;

    l.  ajareserveering arvestab, mis ajavööndis töötaja töötab ning
          saadab kutse õigetele kuupäevadele;

    m.  kalendrikutsete saatmine on logitud.

35 punkti saab pakkumus, milles on punktis 7.1. toodud
hindamiskriteeriumite alusel üks kuni kaks puudust.

15 punkti saab pakkumus, milles on punktis 7.1. toodud
hindamiskriteeriumite alusel kolm kuni neli puudust.

1 punkti saab pakkumus, milles on punktis 7.1. toodud
hindamiskriteeriumite alusel rohkem kui neli puudust.
