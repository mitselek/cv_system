1/5

VASTAVUSTINGIMUSED
Viitenumber:
Hankija:
Hange:

299277
Riigi Tugiteenuste Keskus (70007340)
Riigitöötaja iseteenindusportaali (RTIP) arendus- ja hooldustööd

Keskkonnahoidlik hange või hanke osa!

ÜHISPAKKUJATE VOLIKIRI
Ühispakkujad nimetavad riigihankega ning hankelepingu sõlmimise ja täitmisega seotud
toimingute tegemiseks endi seast volitatud esindaja.
Ühispakkujad võivad volikirja esitamiseks kasutada hankija vormi.
Ühispakkumuse esitamisel tuleb esitada hankepass iga ühispakkuja osas.
Küsimused ettevõtjale:
1. Kas tegemist on ühispakkumusega? (Raadionupp valikutega "Jah/Ei")
2. Kui tegemist on ühispakkumusega, kas olete lisanud pakkumuse "Lisadokumentide" lehele
ühispakkujate volikirja? Kui tegemist ei ole ühispakkumusega, vastake "Ei". (Raadionupp
valikutega "Jah/Ei")

HANKIJA ESITATUD TINGIMUSTE ÜLEVÕTMINE
Pakkumus peab olema esitatud kõiki riigihanke alusdokumentides esitatud tingimusi üle võttes.
Pakkujal on kohustus kontrollida töö mahtu ning pakkumuse maksumuses arvestada riigihanke
tehnilises kirjelduses määratletud hankija eesmärgi saavutamiseks vajalike tingimuste täitmise ja
sellest tulenevate töömahtudega.
Pakkuja peab kinnitama, et:
1. pakkumus on esitatud kõiki riigihanke alusdokumentides esitatud tingimusi üle võttes.
2. pakkumuse koostamisel on arvesse võtnud kõik käesoleva riigihanke teostamiseks ja
raamlepingu eesmärgi saavutamiseks vajalikud täitja tööd, teenused, tegevused ja toimingud,
kaasa arvatud need, mis ei ole otseselt kirjeldatud riigihanke alusdokumentides ja selle lisades,
kuid mis on tavapäraselt vajalikud nõuetekohase tulemuse saavutamiseks.
3. käesolev pakkumus on jõus kuni hanketeates määratud pakkumuse jõusoleku minimaalse
tähtaja lõppemiseni.

Küsimused ettevõtjale:
1. Kas pakkuja saab kinnitada hankija esitatud tingimuste ülevõtmist? (Raadionupp valikutega
"Jah/Ei")
RIIGITÖÖTAJA ISETEENINDUSPORTAALI LÄHTEKOODI TAOTLEMINE
Konfidentsiaalsete andmetega Riigitöötaja iseteenindusportaali lähtekoodi saamiseks esitab
pakkuja läbi riigihangete registri teabevahetuse sellekohase taotluse.
Taotlusega
koos
edastab
pakkuja
allkirjaõigusliku
isiku
poolt
allkirjastatud
"299277_Konfidentsiaalsuskohustuse_vormi", mis on lisatud riigihanke alusdokumentide
koosseisus rubriiki "Dokumendid".
Lähtekoodi saab pakkuja taotleda hiljemalt 6 päeva enne pakkumuste esitamist, hilisematele
taotlejatele hankija lähtekoodi enam ei väljasta ja jätab taotluse läbi vaatamata ning pakkuja ei saa
enam hankel osaleda.
Konfidentsiaalsusnõude järgimise kinnituse vormi allkirjastamisel tuleb DigiDoc ümbriku nimes
kajastada pakkuja nime.
Koostatud 06.11.2025 12:02:23
https://riigihanked.riik.ee/rhr-web/#/procurement/9224484/general-info

2/5

Küsimused ettevõtjale:
1. Kas kinnitate, et olete Riigihangete registri teabevahetuse kaudu esitanud allkirjastatud
konfidentsiaalsusnõude järgimise kinnituse vormi "299277_Konfidentsiaalsuskohustuse_vorm"?
(Raadionupp valikutega "Jah/Ei")
NÕUDED PROOVITÖÖLE
Pakkuja peab pakkumuse koosseisus esitama alusdokumentides „Tehniline kirjeldus“ ja „Nõuded
proovitööle“ esitatud tingimustele vastava proovitöö lähtekoodi koos paigaldusjuhendi, tehnilise
dokumentatsiooni ning seletuskirjaga lahenduse realiseerimisviisi põhjendamiseks.
1) Pakkumuse koosseisu kuuluva proovitöö lähtekoodi esitab pakkuja Rahandusministeeriumi
Infotehnoloogiakeskuse (RmIT) pilveteenuse kaudu.
Pilveteenusele juurdepääsu saamiseks esitab pakkuja taotluse juurdepääsu saamiseks läbi
Riigihangete Registri teabevahetuse hiljemalt 3 päeva enne pakkumuste esitamise tähtaega.
Taotluses tuleb märkida:
– pakkuja nimi ja registrikood,
– kontaktisiku nimi, isikukood ja e-posti aadress.
Juurdepääsuks RmIT pilveteenusesse määrab hankija taotluses nimetatud kontaktisikule unikaalse
parooli ning edastab krüpteeritult lingi ja parooli pakkuja kontaktisiku e-posti aadressile.
Juurdepääs kehtib kuni pakkumuse esitamise tähtaja lõpuni.
Pärast failide üleslaadimist pilveteenusesse peab pakkuja kontrollima, et failid on edukalt
salvestatud. Hankija ei vastuta tehniliste probleemide eest, mis on tingitud pakkuja arvuti- või
võrguühenduse häiretest. Hiljemalt pakkumuse esitamise tähtajaks peavad failid olema RmIT
pilveteenuses nähtavad ja alla laetavad. Pärast pakkumuse esitamise tähtaega või
alusdokumentides määratlemata keskkonda esitatud faile ei arvestata ning selline pakkumus
tunnistatakse mittevastavaks ja lükatakse tagasi.
2) Paigaldusjuhendi, tehnilise dokumentatsiooni ning seletuskirja esitab pakkuja pakkumuse
koosseisus Riigihangete registris.
Proovitöö lähtekoodi, paigaldusjuhendi, seletuskirja või tehnilise
mitteesitamisel tunnistatakse pakkumus mitte vastavaks ja lükatakse tagasi.

dokumentatsiooni

Proovitöö on aluseks pakkumuse hindamisel hindamiskriteeriumis „Proovitöö lahendus“.
Hindamismetoodika on esitatud riigihanke alusdokumendis „Hindamismetoodika kirjeldus“.

Küsimused ettevõtjale:
1. Kas pakkuja kinnitab, et on esitanud proovitöö lähtekoodi vastavalt nõuetele
Rahandusministeeriumi Infotehnoloogiakeskuse pilveteenuse kaudu? (Raadionupp valikutega
"Jah/Ei")
2. Pakkuja esitab lähtekoodi paigaldusjuhendi. (Vabas vormis dokument)
3. Pakkuja esitab tehnilise dokumentatsiooni vastavalt RmIT „Tarkvarasüsteemi arhitektuuri
dokumenteerimise nõuetele". (Vabas vormis dokument)
4. Seletuskiri lahenduse realiseerimisviisi põhjendamiseks. (Vabas vormis dokument)

NÕUDED MEESKONNALE
Pakkuja peab lepingu täitmiseks selle kehtivuse ajal tagama alljärgneva minimaalse (7 rollist
koosneva) koosseisuga projektimeeskonna:
• 1 (üks) projektijuht,
Koostatud 06.11.2025 12:02:23
https://riigihanked.riik.ee/rhr-web/#/procurement/9224484/general-info

3/5

• 1 (üks) tarkvaraarhitekt,
• 1 (üks) analüütik,
• 1 (üks) programmeerija,
• 1 (üks) testija,
• 1 (üks) kasutajaliidese disainer,
• 1 (üks) SAP ABAP arendaja.
Hankelepingu(te) täitmisele kaasatav meeskond, peab vastama raamlepingu Lisas 1 sätestatud
tingimustele.
Üks isik võib täita kuni kahte erinevat rolli, nt tarkvaraarhitekt-analüütik, kuid sellisel juhul peab
antud isik täitma igale antud rollile esitatud nõudeid. Täitja võib hankelepingu täitmisse kaasata
rohkem projektimeeskonna liikmeid, kuid sel juhul peavad kõik kaasatavad isikud vastama
vastavale rollile esitatud nõuetele.
Pakkuja esitab pakkumuse koosseisus andmed meeskonnaliikmete kohta vastavalt etteantud
vormile "Meeskonnaliikmete CV" ja meeskonnaliikme(te) osas nõutud sertifikaatide koopiad.
Nõuete täitmiseks esitatavate võõrkeelsete dokumentide (nt sertifikaadid) korral võib hankija
nõuda pakkujalt dokumentide eesti keelde tõlkimist.
Pakkumuses esitatavad andmed peavad olema piisava täpsuse ja põhjalikkusega, et hankijal oleks
nende alusel võimalik hinnata meeskonnaliikmete eelneva kogemuse vastavust riigihanke
alusdokumentides sätestatud nõuetele.
Hankija kontrollib meeskonnaliikmete nõuetele vastavust pakkumuses esitatud andmete alusel.
Hankija võib kontrollida esitatud andmeid hankijale avalikes andmekogudes kättesaadava info
kaudu. Hankijal on õigus lisateabe saamiseks pöörduda kolmandate isikute poole. Hankijal on
õigus pakkujalt küsida täiendavat lisainfot ja dokumente, mis kinnitavad kinnituse vormis
väljatoodud andmete õigsust. Pakkuja esitab hankija nõutud andmed/dokumendid 3 (kolme)
tööpäeva jooksul.

Küsimused ettevõtjale:
1. Meeskonnaliikmete CV (Dokumendi vorm / Meeskonnaliikmete CV.docx)
2. Meeskonnaliikmete osas nõutud sertifikaadi/sertifikaatide koopia(d) (Vabas vormis dokument)

ÄRISALADUS
Pakkuja märgib pakkumuses, milline teave on pakkuja ärisaladus ning põhjendab teabe
määramist ärisaladuseks.
Teabe ärisaladuseks määramisel lähtutakse ebaausa konkurentsi takistamise ja ärisaladuse kaitse
seaduse § 5 lõikes 2 sätestatust. Pakkuja ei või ärisaladusena märkida:
1) pakkumuse maksumust ega osamaksumusi;
2) teenuste hankelepingute puhul lisaks punktis 1 nimetatule muid pakkumuste hindamise
kriteeriumidele vastavaid pakkumust iseloomustavaid numbrilisi näitajaid;
3) asjade ja ehitustööde hankelepingute puhul lisaks punktis 1 nimetatule muid pakkumuste
hindamise kriteeriumidele vastavaid pakkumust iseloomustavaid näitajaid (RHS § 46 ülamärkega
1).
Küsimused ettevõtjale:
1. Kirjeldage lühidalt pakkumuses sisalduvat ärisaladust ja lisage selle määramise põhjendus või
märkige, et pakkumus ei sisalda ärisaladust. (Suur sisestusala (max pikkus 4000 tähemärki))
KESKKONNAHOIDLIKUD TINGIMUSED
Pakkuja peab järgima teenuse osutamisel keskkonnaalaseid nõudeid ning vältima teenuse
osutamisega kaasneva negatiivse kõrvalmõju tekkimist keskkonnale, sh:
1) teenuse osutamise tulemusena valminud materjalid esitatakse tellijale eelkõige digitaalsel kujul
(keskkonnahoidlikel põhjustel vältida materjali printimist), v.a juhul, kui see on vajalik töö
Koostatud 06.11.2025 12:02:23
https://riigihanked.riik.ee/rhr-web/#/procurement/9224484/general-info

4/5

eesmärgipäraseks läbiviimiseks);
2) täitja poolt digitaalsel kujul edastatavad materjalid peavad olema ökoloogilise jalajälje ja
digiprügi vähendamise eesmärgil salvestatud ja edastatud optimaalsel mahul (vältida otstarbetult
suuri andmefaile). Mustandfailid, säilitamiseks mittevajalikud töödokumendid jms, kustutada
esimesel võimalusel, kuna ITserverites failide otstarbetu hoidmine on keskkonda kurnava mõjuga;
3) kui lepingu täitmise käigus on vajadus printida infomaterjale, siis eelistatakse printimisel täitja
poolt tooteid, millel on olemas I tüüpi ökomärgis.
Pakkuja esitab pakkumuse koosseisus vastavasisulise kinnituse.

Küsimused ettevõtjale:
1. Kas pakkuja kinnitab, et järgib teenuse osutamisel keskkonnaalaseid nõudeid ning väldib
teenuse osutamisega kaasneva negatiivse kõrvalmõju tekkimist keskkonnale? (Raadionupp
valikutega "Jah/Ei")
SAMAVÄÄRSUS
Pakkuja kinnitab, et pakkumus vastab hanke alusdokumentides nõutule ja vajadusel on
samaväärsus selgitatud ja tõendid samaväärsuse kohta lisatud.
Iga viidet, mille hankija teeb riigihanke alusdokumentides mõnele RHS-i § 88 lõikes 2 nimetatud
alusele (standardile, tehnilisele tunnustusele, tehnilisele kontrollisüsteemile vms), tuleb lugeda
selliselt, et see on täiendatud märkega „või sellega samaväärne“. Iga viidet, mille hankija teeb
riigihanke alusdokumentides ostuallikale, protsessile, kaubamärgile, patendile, tüübile, päritolule,
tootmisviisile, märgisele või vastavushindamisasutuse väljastatud katsearuandele või tõendile,
tuleb lugeda selliselt, et see on täiendatud märkega „või sellega samaväärne“ (RHS § 88 lg-d 5-6,
§ 89 lg 2, 114 lg-d 5-7).
Hankija aktsepteerib objektiivsetel põhjustel muid asjakohaseid tõendeid, kui pakkuja tõendab
hankijale vastuvõetaval viisil, et pakutav asi, teenus või ehitustöö vastab konkreetse märgise või
hankija esitatud nõuetele, välja arvatud juhul, kui hankija nõutud märgis, samaväärne märgis või
konkreetse või samaväärse vastavushindamisasutuse väljastatud katsearuanne või muu tõend on
seaduse alusel eelduseks asja, teenuse või ehitustöö pakkumiseks turul (RHS § 114 lg 7).
Küsimused ettevõtjale:
1. Pakkuja kinnitab, et pakkumus vastab hanke alusdokumentides nõutule ja vajadusel on
samaväärsus selgitatud ja tõendid samaväärsuse kohta lisatud. (Raadionupp valikutega "Jah/Ei")
EL NÕUKOGU SANKTSIOON. ALLTÖÖVÕTJAD JA TARNIJAD.
Pakkuja kinnitab, et ta ei kaasa üle 10% hankelepingu maksumusest hankelepingu täitmisele
alltöövõtjaid ega tarnijaid, kes on:
1. Vene Föderatsiooni kodanik, resident või Vene Föderatsioonis asutatud ettevõtja, sh füüsilisest
isikust ettevõtja, juriidiline isik, asutus või muu üksus;
2. rohkem kui 50% ulatuses otseselt või kaudselt punktis 1 nimetatud isiku, asutuse või muu
üksuse omandis;
3. punktis 1 või 2 nimetatud isiku, asutuse või muu üksuse esindaja või tegutseb sellise isiku
juhiste alusel.
Hankija lükkab tagasi pakkumuse, mille alusel sõlmitav hankeleping oleks RSanS § 7 lg 1 alusel
tühine.
Määrust kohaldatakse riigihangetele alates rahvusvahelisest piirmäärast. NÕUKOGU MÄÄRUS
(EL) 2022/576, 8. aprill 2022, millega muudetakse määrust (EL) nr 833/2014, mis käsitleb
piiravaid meetmeid seoses Venemaa tegevusega, mis destabiliseerib olukorda Ukrainas.
Küsimused ettevõtjale:
1. Pakkuja kinnitab, et ta ei kaasa üle 10% hankelepingu maksumusest hankelepingu täitmisele
alltöövõtjaid ega tarnijaid, kes on: 1. Vene Föderatsiooni kodanik, resident või Vene
Föderatsioonis asutatud ettevõtja, sh füüsilisest isikust ettevõtja, juriidiline isik, asutus või muu
üksus; 2. rohkem kui 50% ulatuses otseselt või kaudselt punktis 1 nimetatud isiku, asutuse või
muu üksuse omandis; 3. punktis 1 või 2 nimetatud isiku, asutuse või muu üksuse esindaja või
tegutseb sellise isiku juhiste alusel. (Raadionupp valikutega "Jah/Ei")
Koostatud 06.11.2025 12:02:23
https://riigihanked.riik.ee/rhr-web/#/procurement/9224484/general-info

5/5

RAHVUSVAHELISE SANKTSIOONI OBJEKT
Pakkuja kinnitab, et pakutav kaup ei ole rahvusvahelise sanktsiooni objektiks või pärit
sanktsiooni all olevatest piirkondadest. Hankija lükkab tagasi pakkumuse, mille alusel sõlmitav
hankeleping oleks RSanS § 7 lg 1 alusel tühine.

Küsimused ettevõtjale:
1. Kas Pakkuja kinnitab, et pakutav kaup ei ole rahvusvahelise sanktsiooni objektiks ega pärit
sanktsiooni all olevatest piirkondadest? (Raadionupp valikutega "Jah/Ei")
ETTEVÕTTE VOLITATUD ISIKUD
Kõrvaldamise aluste kontrolli (RHS § 95 lg 1 p 1-3) teostamiseks peab pakkuja esitama ettevõtja
muud isikud, kellel on volitus teda kontrollida ning kes ei ole hankijale nähtavad Äriregistrist.
Eelpool nimetatud isikuteks on näiteks tegevdirektor, kes ei ole juhatuse liige, prokurist,
järelevalveorgani liige jms. Pakkuja peab kontrolli teostamiseks esitama volitatud isiku(te)
nime(d) ja isikukoodi(d) või kinnituse, et selliseid isikuid pakkujal ei ole.

Küsimused ettevõtjale:
1. Pakkuja peab kontrolli teostamiseks esitama volitatud isiku(te) nime(d) ja isikukoodi(d) või
kinnituse, et selliseid isikuid pakkujal ei ole. (Sisestusväli (max pikkus 250 tähemärki))

Koostatud 06.11.2025 12:02:23
https://riigihanked.riik.ee/rhr-web/#/procurement/9224484/general-info

