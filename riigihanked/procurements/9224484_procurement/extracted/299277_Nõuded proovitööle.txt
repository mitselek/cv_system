Proovitöö teostamiseks konfidentsiaalsete andmetega Riigitöötaja
iseteenindusportaali lähtekoodi saamiseks esitab pakkuja läbi
riigihangete registri teabevahetuse sellekohase taotluse. Taotlusega
koos edastab pakkuja allkirjaõigusliku isiku poolt allkirjastatud
konfidentsiaalsuskohustuse vormi koos andmetega kontaktisiku nime,
isikukoodi ja e-posti aadressiga.

Proovitöö peab vastama proovitöö oodatud tulemile ja töötama vastavalt
kirjeldatud struktuurile.

Proovitöö osas tuleb pakkumuse koosseisus esitada:

-   proovitöö lähtekood - pakkumuse koosseisu kuuluva proovitöö
    lähtekoodi esitab pakkuja Rahandusministeeriumi
    Infotehnoloogiakeskuse (RmIT) pilveteenuse kaudu. Pilveteenusele
    juurdepääsu saamiseks esitab pakkuja taotluse juurdepääsu saamiseks
    läbi Riigihangete Registri teabevahetuse hiljemalt 3 päeva enne
    pakkumuste esitamise tähtaega.

Taotluses tuleb märkida:

– pakkuja nimi ja registrikood,

– kontaktisiku nimi, isikukood ja e-posti aadress.

Juurdepääsuks RmIT pilveteenusesse määrab hankija taotluses nimetatud
kontaktisikule unikaalse parooli ning edastab krüpteeritult lingi ja
parooli pakkuja kontaktisiku e-posti aadressile. Juurdepääs kehtib kuni
pakkumuse esitamise tähtaja lõpuni;

-   lähtekoodi paigaldusjuhend - Paigaldusjuhendi alusel peab hankija
    olema võimeline lähtekoodi iseseisvalt paigaldama praeguse RTIP
    rakenduse keskkonda, mille ülevaade on toodud Tehnilises
    kirjelduses. Juhendi kasutajalt ei tohi eeldada kasutatud
    tehnoloogiate tundmist;

-   tehniline dokumentatsioon - mis peab olema koostatud vastavalt RmIT
    „Tarkvaraarhitektuuri_dokumenteerimise nõuded“ (esitatud
    alusdokumentide koosseisus). Diagrammidest peab olema kirjeldatud
    vähemalt komponent diagramm, olemidiagramm (andmemudel - peab olema
    olemi-suhte diagrammina koos semantikaga);

-   seletuskiri, miks just selliselt on lahendus realiseeritud.

Pakkuja proovitöö peab vastama RmIT mittefunktsionaalsetele nõuetele
(riigihanke alusdokument „RFN-2.9.0“) ja IT-profiilile (riigihanke
alusdokument „ IT-profiil-2.9.0“).

Puhkuste ja puudumiste saatmine kalendrisse

Olemasolev funktsionaalsus

Riigitöötaja iseteenindusportaalis (RTIP) saavad riigiasutuste töötajad
vormistada enda puhkuseid ja puudumisi moodulis “Puhkused ja
puudumised”.
Puhkused = töölepingu seadusest tulenevad erinevad puhkuseliigid.
Puudumised = asutuse motivatsioonipaketist tulenevad vabad päevad
(tervisepäev vms).

Puhkuste ja puudumiste moodulis vormistab töötaja puhkusetaotluse
(vacation request) valides klassifikaatorist puhkuseliigi ja kalendrist
puhkuse alguse ning lõpu kuupäevad. Vt pilt 1.

[]Pilt 1. Puhkusetaotluse vormistamine.

Puudumine vormistatakse samamoodi puhkuste moodulist, aga taotluse
liigiks on “Puudumistaotlus” (absence request). Vt pilt 2.

[]Pilt 2. Puudumistaotluse vormistamine.

Töötaja saab samale puhkusetaotlusele lisada mitu puhkuseperioodi.
Perioodide arv ühel taotlusel ei ole piiratud. Vt. pilt 3.

[]
Pilt 3. Puhkusetaotlus mitme perioodiga.

Töötaja saadab puhkusetaotluse või puudumistaotluse kooskõlastusringile.
Taotluse kooskõlastamisele saatmine järgneb alati taotluse täitmisele ja
on heakskiidu saamiseks kohustuslik. Vt pilt 4.

[]Pilt 4. Puhkusetaotluse kooskõlastamisele saatmine.

Puhkusetaotlus kooskõlastatakse ja kinnitatakse. Kinnitada saab taotlust
nii ükshaaval kui mitme töötaja taotlused korraga. Vt pilt 5 ja 6.

[]
Pilt 5: Ühe puhkusetaotluse kinnitamine (taotluse detailvaatelt).

[]Pilt 6. Mitme puhkusetaotluste kinnitamine (tabelvaatest).

Kinnitamise tulemusena:

-   genereerib süsteem puhkusest või puudumisest PDF dokumendi,

-   saadab puhkuse või puudumise majandustarkvarasse SAP ning

-   saadab töötajale teavituse (e-kirja) tema puhkuse või puudumise
    kinnitamise kohta. Vt. pilt 7.

Igal asutusel on võimalik seadistada, kas puhkuse kinnitamisel peab
kinnitaja need digiallkirjastama. Sel juhul lisatakse genereeritav PDF
fail digidoc konteinerisse.

[]Pilt 7. Kinnitusejärgne teavitus RTIP-is.

Arendusvajadus ja proovitöö

Probleem: Puhkust ja puudumist rakenduse poolt töötajale kalendrisse ei
saadeta. Kasutaja peab ajareserveeringud oma kalendrisse lisama käsitsi.

Arendusvajadus: proovitööna tuleb lisada RTIP lähtekoodi täiendav
automaatne funktsionaalsus, et puhkuse või puudumise kinnitamisel saata
vastav periood töötajale ajareserveeringuna (kalendrikutsena)
kalendrisse.

-   Nii puhkus kui puudumine tuleb kalendrisse saata tervikliku
    perioodina (täis päev). Kui töötaja puhkab näiteks 18.08.2026 -
    22.08.2026, siis peab see kalendrisse salvestuma ühe tervikliku
    perioodina.

-   Ühel puhkusetaotlusel võib olla mitu puhkuseperioodi (näiteks
    18.-22.08.2026, 6.-10.10.2026 ja 22.-26.12.2026), iga periood tuleb
    saata eraldi ajareserveeringuna, aga ühes kalendrikutses.

-   Puhkuse või puudumise kalendrikutse tuleb töötajale saata puhkuse
    või puudumise kinnitamisel (mitte varem).

-   Kalendrikutse tuleb saata eraldiseisva e-kirjaga, kuna taotluse
    kinnitamise kohta saadetava teavituse e-kirja saamise saab töötaja
    välja lülitada.

-   Kalendrikutse pealkirjaks tuleb panna vastavalt: “Puhkus”,
    “Puudumine”.

-   Kalendrikutse kuvamisviis peab olema “Kontorist väljas”.

-   Osad asutused on puhkuse kinnitamisel seadistanud
    digiallkirjastamise nõude. Tuleb arvestada, et digiallkirjastamine
    ehk puhkuse kinnitamine võib aeg-ajalt ebaõnnestuda. Sel juhul tuleb
    kalendrikutse jätta saatmata.

-   Kui kinnitajal järgmisel katsel puhkuse kinnitamine koos
    digiallkirjastamisega õnnestub, tuleb välja saata ka kalendrikutse.

-   Tuleb arvestada suurte andmemahtudega - korraga on võimalik
    kinnitada tuhandete töötajate puhkusetaotlused, mis sisaldavad
    mitmeid puhkuseperioode.

-   Töötaja võib portaalis oma puhkust või puudumist muuta: tõsta
    teisele ajale, pikendada, lühendada, katkestada või tühistada
    tervikuna. Kõik muudatused läbivad samuti
    kooskõlastamise-kinnitamise protsessi. Ajareserveeringud kalendrisse
    tuleb saata ka kõikide muudatuste, sh tühistamise kohta muudatuste
    kinnitamise hetkel.

-   RTIPi kasutajad tegutsevad erinevates ajavööndites. Puhkuse ja
    puudumise kalendrisse saatmine peab suutma arvestada, mis ajavööndis
    töötaja asub ja saatma perioodi kalendris õigetele kuupäevadele.

-   Kalendrikutsete saatmine tuleb rakenduse admin-keskkonnas logida
    järgmiste andmetega: logi id, toimingu aeg, toimingu tüüp, tegija
    SAP ID, tegija andmed, objekti ID, dokumendi tüüp, objekti andmed.
    Vt. pilt 8.[]Pilt 8. Logi näide.
