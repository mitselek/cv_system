EESTI RAHVUSRINGHÄÄLING

Hanke alusdokumentide üldosa

„Raadio- ja uudistemaja läbipääsusüsteemi uuendamine”
Avatud hankemenetlus
e-riigihangete keskkonnas
Riigihanke viitenumber 302481

2025

1

1. Üldandmed
1.1. Hankija: Eesti Rahvusringhääling (F.R. Kreutzwaldi 14, 15029 Tallinn), üldtelefon:
(+372) 628 4100, üldinfo: err@err.ee.
1.2. Riigihanke kontaktisik on nimetatud riigihangete registris (edaspidi ka eRHR). Hankega
seotud elektroonne suhtlemine riigihangete registri teabevahetuse lehe vahendusel
toimub nimetatud isiku kaudu.
1.3. Riigihanke ese: hanke eesmärk on osta Eesti Rahvusringhäälingu raadio- ja
uudistemajja krüpteeritud kaardilugejad ja kaardid koos vahetusega ja kogu süsteemi
konfigureerimine (edaspidi riigihange).
1.4. Hankija ei ole riigihanget jaotanud osadeks, kuna osadeks jaotamine ei ole hankijale
ratsionaalne. Pakkumused tuleb esitada tervikule.
2. Ettepanek esitada pakkumusi ja hanke alusdokumentide väljastamine
2.1. Käesolevaga tehakse huvitatud isikutele ettepanek esitada pakkumus, arvestades hanke
alusdokumentides (hanketeates, hanke alusdokumentides ja hankemenetlusega seotud
muudes dokumentides) esitatud tingimusi.
2.2. Riigihanke alusdokumentide lahutamatuks osaks on ka enne pakkumuse esitamise
tähtpäeva saadetud informatsioon, millega on muudetud või selgitatud hanke
alusdokumente.
2.3. Riigihanke alusdokumendid ning neid selgitav informatsioon täiendavad üksteist ning
moodustavad tervikliku aluse pakkumuse koostamiseks. Ükskõik millises nimetatud
dokumendis märgitud nõue on pakkujale siduv.
2.4. Riigihanke alusdokumentide alla laadimine ja hankemenetlusel osalemiseks
registreerimine toimub riigihangete registri vahendusel.
3. Kõrvaldamise alused, vastavustingimused ning pakkumuste hindamise
kriteeriumid
3.1. Pakkujale kohalduvad kõrvaldamise alused ning pakkujale esitatavad
vastavustingimused ja pakkumuste hindamise kriteeriumid on esitatud hanketeates ja
hanke alusdokumentides.
3.2. Hankija on sätestanud hindamiskriteeriumiks üksnes madalaima hinna, kuna hankija
jaoks sõltub pakkumuse majanduslik soodsus ainult pakkumuse hinnast ja kõik muud
tulevase hankelepingu tingimused, sh hankelepingu esemega seotud kriteeriumid, on
hanke alusdokumentides ammendavalt kindlaks määratud.
4. Tehniline kirjeldus
4.1. Hanke eseme tehniline kirjeldus on märgitud lisas 1 Tehniline kirjeldus.
5. Asjaolud, mille kohta hankija soovib võistlevaid pakkumusi
5.1. Hankija soovib võistlevaid pakkumusi tehnilises kirjelduses toodu kohta, et sõlmida
leping majanduslikult soodsaima pakkumuse esitanud pakkujaga. Hankija märgib, et ei
arvesta käesoleva hanke pakkumuse hindamisel olelusringi kulusid, sest hankelepingu
esemeks ei ole tarkvara arendusteenus.
6. Riigihanke alusdokumentide sisu kohta lisateabe küsimine
6.1. Riigihanke alusdokumentide kohta saab selgitusi või täiendavat teavet riigihangete
registri kaudu (https://riigihanked.riik.ee/register), mis eeldab seda, et isik registreerib
end nimetatud keskkonnas käesoleva hankemenetluse juurde.
6.2. Hankija vastab riigihanke alusdokumentidega seotud selgitustaotlustele riigihangete
seaduse § 46 sätestatud korras.
2

6.3. Esitatud küsimustele vastab hankija hiljemalt 3 tööpäeva jooksul vastava taotluse
saamisest arvates, lisades vastused eRHRi keskkonda teabevahetuse lehele. eRHR
saadab teavituse vastuste lisamise kohta kõigile eRHRis hanke juurde registreerunud
isikutele. Kui hanke alusdokumentidega seotud selgitustaotluse hankijale laekumise ja
pakkumuste esitamise tähtpäeva vahele ei jää vähemalt kuut päeva, ei ole hankija
kohustatud selgitustaotlusele vastama.
6.4. Pakkujal on kohustus esitada küsimusi täiendavate selgituste saamiseks juhul, kui
riigihanke alusdokumentides sisalduvas informatsioonis on ebaselgusi, vastuolusid
ja/või puudusi. Kui pakkuja ei ole esitanud küsimusi selgituste saamiseks, on hankijal
õigus hankelepingu täitmise käigus üleskerkinud vaidluste korral valida hankijale
sobivaim riigihanke alusdokumentide tõlgendus. Pärast pakkumuse esitamist ei rahulda
hankija ühtegi pakkuja mitteinformeeritusele või teisiti tõlgendamisele või muule
sarnasele ettekäändele tuginevat nõuet.
6.5. Hankija võib nõuda eRHRi teabevahetuse lehe kaudu pakkujalt asjakohast selgitust, kui
ta leiab, et pakkumuse maksumus on lepingu eeldatava maksumusega võrreldes
põhjendamatult madal.
7. Pakkumus
7.1. Pakkumus peab olema esitatud pakkuja seadusjärgse või volitatud esindaja poolt
vähemalt kirjalikku taasesitamist võimaldavas vormis. Dokumendid, mille
allkirjastamise kohustus nähtub vormist või hankedokumendist, peavad olema
digitaalselt allkirjastatud või paberkandjal allkirjastatud ja skaneeritud. Hankijal on
õigus nõuda originaaldokumendi esitamist juhul, kui hankijal on tekkinud kahtlus
dokumendi osas.
7.2. Kui pakkumuse esitavad mitu pakkujat ühiselt, peavad nad pakkumuse esitamiseks ja
hankelepingu sõlmimise ja täitmisega seotud toimingute tegemiseks volitama enda
hulgast ühe esindaja. Volikiri tuleb esitada koos ühise pakkumusega.
7.3. Pakkumuses peab sisalduma pakkuja hankepass (ühispakkumuse esitamisel kõigi
ühispakkumuses osalejate kohta).
7.4. Ühispakkujate esitatud ühises pakkumuses peab olema näidatud iga ühispakkuja kohta
tema täidetava hankelepingu osa suurus ja iseloom.
7.5. Pakkumuse maksumus esitatakse riigihangete registris ettenähtud vormis.
7.6. Pakkumuses toodud hinnad esitatakse eurodes (kuni kaks kohta pärast koma). Kui
pakkumuse maksumus esitatakse täisnumbrites ilma komakohtadeta, loetakse pärast
komakohti pakkumuse maksumuseks ….,00 eurot.
7.7. Pakkumus tuleb koostada ja esitada üksnes hanke alusdokumentides toodud tingimustel
ega tohi olla mis tahes viisil eksitav. See tähendab, et pakkuja ei saa omalt poolt teha
muudatusi, reservatsioone ega seada omapoolseid tingimusi hanke alusdokumentides
esitatud nõuete kohta, mille kohta hankija ei ole pakkujapoolset pakkumust küsinud.
Kui pakkuja lisab pakkumuse hulka tüüptingimusi, siis kohalduvad need üksnes
ulatuses, millises need ei ole vastuolus hanke alusdokumentidega.
7.8. Pakkujal pole lubatud esitada tingimuslikku pakkumust.
7.9. Alternatiivseid lahendusi või pakkumuse variante ei ole lubatud esitada.
7.10. Pakkumuse ettevalmistamise ja esitamisega seotud kulutusi hankija ei hüvita.
7.11. Pakkuja kannab hankemenetluses osalemisega seotud kogukulud ja -riski, kaasa
arvatud vääramatu jõu (force majeure) toime võimalused.
7.12. Pakkumus peab olema jõus vähemalt 2 (kaks) kuud. Pakkuja võib pakkumuse
jõusoleku tähtaega pikendada.
7.13. Pakkuja peab märkima pakkumuses, milline teave on pakkuja ärisaladus ning
põhjendama teabe ärisaladuseks määramist. Vastavalt riigihangete seaduse § 111
3

lõikele 5 ei või pakkuja ärisaladuseks märkida pakkumuse maksumust ega
osamaksumusi ning muid pakkumuste hindamise kriteeriumidele vastavaid pakkumust
iseloomustavaid numbrilisi näitajaid. Hankija ei avalikusta pakkumuste sisu
ärisaladusega kaetud osas. Hankija ei ole kohustatud täpsustama pakkujalt ärisaladuse
ja/või pakkuja huve kahjustada võiva tehnoloogilise lahenduse sisaldumist juhul, kui
nimetatud asjaolu on jäänud pakkumuses märkimata.
7.14. Pakkumus on konfidentsiaalne kuni riigihangete seaduse § 117 lõikes 1 nimetatud
pakkumuse edukaks tunnistamise otsuse tegemiseni. Pakkumuses sisalduvat teavet võib
avalikustada üksnes riigihangete seaduses sätestatud juhtudel ja ulatuses.
7.15. Kui mitme vastavaks tunnistatud pakkuja pakkumused osutuvad hindamise
tulemusena võrdseks, siis toimub eduka pakkuja väljaselgitamiseks liisu heitmine.
7.16. Liisu heitmisele võimaldatakse kõikide pakkujate volitatud esindajate juurdepääs.
Liisu heitmiseks valmistatakse ette nii mitu sedelit, kui on võrdseid pakkumusi. Ühele
sedelile märgitakse „edukas pakkumus“, ülejäänud sedelid jäetakse tühjaks. Sedelid
suletakse läbipaistmatusse loosikasti. Loosikastist sedelite võtmine toimub pakkumuste
esitamise ajalisest järjekorrast lähtuvalt (esimesena pakkumuse esitanu saab valida
esimesena). Pakkuja, kelle esindaja tõmbab loosikastist märgistatud sedeli,
tunnistatakse riigihankes edukaks. Liisuheitmise aeg ja koht teatatakse pakkujatele
eelnevalt e-RHR kaudu.
8. Pakkumuse esitamine
8.1. Pakkumuse esitamise tähtaeg on märgitud hanketeates.
8.2. Pakkumus
tuleb
esitada
riigihangete
registri
https://riigihanked.riik.ee.

vahendusel

aadressil

9. Kõikide pakkumuste tagasilükkamise alused
9.1. Hankijal on õigus lükata tagasi kõik pakkumused igal ajal enne lepingu sõlmimist, kui:
9.1.1. ükski pakkumus ei ole tunnistatud vastavaks;
9.1.2. kõikide vastavaks tunnistatud pakkumuste maksumused on hanke eeldatavast
maksumusest ja hankija reaalsetest võimalustest suuremad, mistõttu pakkumused ei
ole hankijale sellise maksumusega vastuvõetavad;
9.1.3. kõigi vastavaks tunnistatud pakkumuste maksumused on põhjendamatult madalad;
9.1.4. langeb ära võimalus lepingu sõlmimiseks, nt põhjusel, mis tuleneb õigusaktide
muutumisest, kõrgemalseisvate asutuste haldusaktidest või toimingutest vms
põhjustel;
9.1.5. riigihanke korraldamise ajal on hankijale saanud teatavaks andmed, mis välistavad
või muudavad hankija jaoks ebaotstarbekaks riigihanke läbiviimise esitatud
tingimustel (nt selgub, et hankija on oma vajadusi tehnilises kirjelduses ekslikult
valesti kirjeldanud) või lepingu sõlmimine kokkulepitud tingimustel ei vastaks
muutunud asjaolude tõttu enam hankija varasematele vajadustele või ootustele;
9.2. Hankija jätab endale õiguse tunnistada hankemenetlus kehtetuks, kui riigihanke
korraldamise ajal on hankijale saanud teatavaks andmed, mis välistavad või muudavad
hankija jaoks ebaotstarbekaks riigihanke läbiviimise esitatud tingimustel, või
hankelepingu sõlmimine etteantud tingimustel ei vastaks muutunud asjaolude tõttu
enam hankija varasematele vajadustele või ootustele.
9.3. Teade kõikide pakkumuste tagasilükkamise või hankemenetluse kehtetuks tunnistamise
kohta edastatakse kõigile pakkujatele.
10. Leping

4

10.1. Hankeleping (edaspidi leping) sõlmitakse edukaks tunnistatud pakkujaga, kellel
hankija on kontrollinud kõrvaldamise aluste puudumist, lisas 2 toodud hankelepingu
tingimustel.
10.2. Hankija esitab lepingu allkirjastamiseks edukaks tunnistatud pakkumuse esitanud
pakkujale. Viimasel on lepingu allkirjastamiseks 3 (kolm) kalendripäeva hetkest, mil
hankija esitas talle lepingu.
10.3. Kui edukaks tunnistatud pakkuja ei allkirjasta või ei esita hankijale allkirjastatud
lepingut punktis 10.3 nimetatud tähtaja jooksul, võib hankija lugeda pakkumuse
tagasivõetuks hankijast mitteolenevatel põhjustel.
10.4. Juhul, kui edukal pakkujal ei ole püsivat tegevuskohta Eesti Vabariigis ja hankija peab
seetõttu tasuma ostetavalt kaubalt/teenuselt pöördkäibemaksu, sõlmitakse leping ilma
käibemaksuta müügihinnaga ja tarneklausliga DDP välja arvatud EV käibemaks.
11. Riigihanke alusdokumentide üldosa lisad
11.1. Lisa 1 – Tehniline kirjeldus ja selle lisad.
11.2. Lisa 2 – Hankelepingu projekt.

5

