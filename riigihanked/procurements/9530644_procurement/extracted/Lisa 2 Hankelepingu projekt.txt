Lisa 2 Hankelepingu projekt
Riigihange „Raadio- ja uudistemaja läbipääsusüsteemi uuendamine“ (viitenumber 302481)
TÖÖVÕTULEPING
/allkirjastamise kuupäev digikonteineris/ nr. 1.1-15/.....
Eesti Rahvusringhääling (edaspidi Tellija või Pool), registrikood 74002322, mida esindab juhatuse
liige ....... ja ....... (edaspidi Töövõtja või Pool), registrikoodiga........, mida esindab põhikirja/volituse
alusel ........, sõlmisid käesoleva töövõtulepingu (edaspidi Leping) alljärgnevas:
1. Üldsätted
1.1 Tellija korraldas riigihanke „Raadio- ja uudistemaja läbipääsusüsteemi uuendamine”, viitenumber
302481 (edaspidi nimetatud Riigihange).
1.2 Tellija tunnistas Riigihanke menetluses .......2025 otsusega nr ...... edukaks Töövõtja pakkumuse.
1.3 Leping sõlmitakse riigihangete seaduse §-i 120 alusel.
1.4 Käesoleva Lepingu osaks on Riigihanke alusdokumendid (lisa 1) ja Riigihanke hankemenetluses
Töövõtja poolt esitatud pakkumus (lisa 2).
2. Lepingu ese
2.1 Lepingu esemeks on Töövõtja poolt ERRi raadio- ja uudistemajja krüpteeritud kaardilugejate ja kaartide
ostmine, olemasolevate kaardilugejate ja kaartide vahetus ja kogu süsteemi konfigureerimine (edaspidi
Töö) 60 (kuuekümne) päeva jooksul alates Lepingu allkirjastamisest.
3. Poolte kohustused
3.1 Töövõtja kohustused Töö teostamisel:
3.1.1 tagab Tellijal kasutusel oleva läbipääsusüsteemi tõrgeteta töö kogu asenduse perioodi jooksul, sh.
olemasoleva valve- ja läbipääsusüsteemi tervikliku säilimise Tellijale. Tõrgeteks ei peeta planeeritud,
kooskõlastatud ja vajalike meetmetega korraldatud läbipääsusüsteemi ümberlülitusi tööajal ja
töövälisel ajal;
3.1.2 peab määrama Töö teostamise ajaks projektijuhi ja tehnilise spetsialisti tehnilistes küsimustes;
3.1.3 tagab Tööde kvaliteetse ettevalmistamise, läbiviimise, kontrolli ja andma igapäevaselt ülevaadet Töö
käigus ja Tööde lõpetamisel;
3.1.4 tagab Tööde süsteemse ettevalmistuse ja läbiviimise, kõik tegevused peavad olema Tellijale teada ja
Tellijaga eelnevalt kooskõlastatud;
3.1.5 kõik läbiviidavad muudatused läbipääsusüsteemis tuleb kajastada Tellija poolt edastatavate tehniliste
teostusdokumentatsioonide muudatustena;
3.1.6 kohustub korraldama peale seadmete üleandmist ja paigaldamist Tellija personalile seadmete
kasutamise koolituse. Koolitus tuleb läbi viia Tellija asukohas ja eesti keeles. Koolituse käigus
katsetatakse läbi ja kontrollitakse koolitatud personali oskusi kõigi seadmete ja selle lisaseadmete
funktsioonide kasutamise oskuses;
3.1.7 kohustub lepingu p-s 8.2 nimetatud Tellija kontaktisikule viivitamatult teatama kõigist Lepingu
täitmist ohustavatest ja/või ohustada võivatest asjaoludest (s.h võimalikest tarneraskustest). Nimetatud
kohustuse täitmine ei vabasta Töövõtjat leppetrahvi ja/või kahjuhüvitise tasumise kohustusest;
3.1.8 arvestab, et töötsoon on töötavad toimetused, mistõttu mürarikkaid tegevusi ei saa teha salvestuste ja
otsesaadete ajal. Pakkuja peab enne tööde alustamist esitama tööprojekti tasemel paigaldusplaanid ja
ajagraafiku ning kooskõlastama need hankijaga.
3.1.9 tagab, et lepinguperioodil oleks meeskonnas vähemalt kaks Inner Range tootjapoolse väljaõppe saanud
inseneri, kellest ühe tase peab olema Inner Range Integriti advanced technician ja teine vähemalt Inner
Range Integriti basic technician.
3.1.10 kohustub tegema Lepingu täitmise käigus kõik selleks, et konfidentsiaalsete andmete kaitseks
rakendatakse asjakohaseid ja piisavaid organisatsioonilisi, füüsilisi ja infotehnoloogilisi
turvameetmeid;
3.1.11 Töö peab vastama selles valdkonnas esitatavatele üldtunnustatud kvaliteedi nõuetele;
3.1.12 käitub hoolsalt Tellija varaga, millega Töö teostamisel kokku puutub ning rakendab abinõusid kahju

1[3]

tekkimise vältimiseks, kahju tekkimisel hüvitab Tellijale tekitatud kahju;
3.1.13 teostab objektil koristust jooksvalt, tagades objektil puhtuse igal ajahetkel;
3.1.14 vastutab Töövõtja töötajate instrueerimise ja tööohutuse eest;
3.1.15 vastutab tööõnnetuste ning selle tagajärgede eest.
3.1.16 Töö üleandmisel üle andma ka muud õigusaktidest tulenevate nõuete kohased dokumendid (infolehed,
kvaliteeditõendid või sertifikaadid jmt).
3.1.17 Töövõtja peab omama kogu hankelepingu vältel kehtivat vastutuskindlustuspoliisi hüvituslimiidiga
minimaalselt 100 000 (ükssada tuhat) eurot. Kehtiv vastutuskindlustus peab katma ERRi ja kolmandate
isikute nõuded, mis tekivad töövõtja või tema töötajate tegevusest või tegevusetusest oma kohustuste
täitmisel. Vastutuskindlustuse poliis tuleb ERRile esitada 5 tööpäeva jooksul peale Lepingu sõlmimist.
3.2 Tellija kohustused:
3.2.1 Tellija kohustub Töövõtja poolt teostatud Töö üle vaatama ja Lepingutingimustele vastava Töö vastu
võtma ning mittevastavast Tööst teavitama Töövõtjalt viivitamatult kirjeldades mittevastavust
mõistliku täpsusega.
3.2.2 Tellija tasub Töövõtjale Töö eest vastavalt Lepingu punktile 5.
4. Töö üleandmine-vastuvõtmine
4.1 Tööde teostamine akteeritakse vastavalt tegelikult teostatud töödele. Töö loetakse teostatuks, kui kõik
vastuvõtu- ja kontrollprotseduurid on edukalt läbitud ning teostusdokumentatsioon on esitatud.
4.2 Töö vastuvõtmisest keeldumise korral esitab Tellija Töövõtjale kirjalikult põhjendatud otsuse
vastuvõtmisest keeldumise kohta, milles on viidatud Töös ilmnenud puudused ning annab Töövõtjale
täiendava tähtaja puuduste kõrvaldamiseks ning Töö Lepingutingimustele vastavusse viimiseks.
4.3 Peale puuduste kõrvaldamist ning Töö Lepingutingimustele vastavusse viimise järel esitab Töövõtja
Tellijale uuesti üleandmise - vastuvõtmise akti ning Tellija võtab Töö vastu või keeldub selle vastu
võtmisest.
4.4 Lepingule mittevastavalt tehtud Töö korral, isegi kui mittevastavus ilmneb enne Töö vastuvõtmist, on
Tellijal õigus omal valikul nõuda selle ümbertegemist, asendamist või parandamist Töövõtja kulul. Kui
Tellija nõuab põhjendatult eelnevalt teostatud Töö parandamist ja/või ümbertegemist ja Töövõtja ei tee
seda Tellija poolt määratud mõistlikuks tähtajaks, siis võib Tellija Tööd ise parandada või lasta seda
teha kolmandatel isikutel ja nõuda Töövõtjalt kõigi selleks tehtud kulutuste hüvitamist.
4.5 Tellijal on õigus mitte tasuda mittekvaliteetselt tehtud Töö eest kas täielikult või osaliselt kuni Töö
kvaliteedi nõutavale tasemele viimiseni.
4.6 Koos Töö lõpliku üleandmisega-vastuvõtmisega läheb Töövõtjalt Tellijale üle ka Töö juhusliku hävimise
ja kahjustumise riisiko.
4.7 Töö teostamise käigus paigaldatud seadmete omandiõigus läheb Tellijale üle peale Töö eest tasumist.
5. Lepingu maksumus
5.1 Tellija maksab Töövõtjale tasu (edaspidi Tasu) Töö eest ..... eurot (....), millele lisandub käibemaks.
Tellijal on õigus teha ettemaksu kas osaliselt või kogumaksumuse ulatuses.
5.2 Lepingu maksumus sisaldab kõiki riigihankes ja Töövõtja pakkumuses välja toodud süsteemi, litsentside,
töö ja garantii maksumust ning mistahes muude Lepingu täitmisega lahutamatult seotud toimingute
maksumust.
5.3 Tellija kannab Tasu Töövõtja pangakontole 14 (neljateistkümne) kalendripäeva jooksul arve saamisest
arvates. Töövõtja esitab arve e-arvena e-arvete operaatorite kaudu. Arvel tuleb märkida Tellija lepingu
number (1.1-15/......) ja kontaktisik (haldusdirektor Janar Vilde). Kui arvel ei ole märgitud Tellija lepingu
numbrit, on Tellijal õigus arve Töövõtjale tagastada ja nõuda nõuetekohase arve esitamist ning
maksetähtaega pikendada 14 (neljateistkümne) päeva võrra. Juhul, kui Tellija teeb ettemaksu, tuleb
arvele märkida, et tegemist on ettemaksu arvega.
6. Garantii
6.1 Töövõtja annab tema poolt tehtud Tööle (sh paigaldatud seadmetele) 5 (viie) aastase garantii.
Garantiiperiood algab Töö üleandmise-vastuvõtmise akti allkirjastamisest Poolte poolt (edaspidi
nimetatud Garantiiaeg).
6.2 Garantii tähendab Töövõtja kohustust tagada, et Töö vastab Lepingu tingimustele. Töövõtja kinnitab, et
tal on olemas vajalikud erialased teadmised ja oskused tööde lepingujärgseks teostamiseks ning
garanteerib teostatava tööde ja selle käigus paigaldatud osade ning materjalide kvaliteedi. Töövõtja
garanteerib Töö käigus paigaldatavate materjalide ja seadmete kvaliteedi vastavuse nii Poolte vahel

2[3]

kokkulepitud kui ka tootjapoolselt ettenähtud tingimustele Töövõtja kohustub vahetama ringi
paigaldatud mittekvaliteetsed detailid või materjalid, samuti hüvitama kõik nende mõjul tekkinud
kahjud.
6.3 Töövõtja ei vastuta üksnes nende vigade ja puuduste eest, mis on tekkinud ebaõigest ekspluateerimisest
Garantiiajal, kui Töövõtja on Tellijat kirjalikult teavitanud vastavatest ekspluateerimise nõuetest.
6.4 Töövõtja kohustub parandama kõik ilmnenud puudused remonttöödel ja tekkinud rikked, mis ilmnevad
garantiiaja jooksul nii kiiresti kui võimalik omal kulul, kuid hiljemalt 5 (viie) kalendripäeva jooksul
arvates sellekohase kirjaliku teate saamisest Tellijalt. Kui seadmete/materjalide tarnetähtajad või muud
tingimused ei võimalda eelnimetatud tähtajast kinni pidada, lepitakse Poolte vahel kokku uus tähtaeg.
Eelnimetatud tähtaegadest mittekinnipidamise korral on Tellijal õigus nõuda Töövõtjalt leppetrahvi 0,2
(null koma kaks) % Lepingu maksumusest päevas iga viivitatud päeva eest, kusjuures leppetrahvi
tasumine ei vabasta Töövõtjat puuduste või rikete kõrvaldamise kohustusest.
6.5 Kui Tellija nõuab ilmnenud puuduste või vigade kõrvaldamist ja Töövõtja ei tee seda punktis 6.4.
näidatud tähtaja jooksul või kahepoolselt kokkulepitud tähtajaks, siis võib Tellija puudused ja vead ise
parandada või lasta seda teha kolmandatel isikutel Töövõtja kulul.
6.6 Töövõtja kohustub vormistama kõik lepingujärgselt teostatud garantiitööd kirjalikult Tellija kehtestatud
nõuete kohaselt.
7. Vastutus
7.1 Pool kohustub hüvitama teisele Poolele tema ja/või temaga lepingulistes suhetes olevate muude isikute
poolt tekitatud kahju.
7.2 Töövõtja on kohustatud organiseerima Töö teostamise selliselt, et ei kahjustaks siseviimistlust ega muud
Tellija ja töömaal viibivate muude isikute vara.
7.3 Töövõtja kohustub tagama ohutustehnika, töökaitse ja tuleohutuse nõuete täitmise enda poolt teostatavate
Tööde osas.
7.4 Lepingu punktis 5.1 märgitud tasu maksmisega viivitamisel, võib Töövõtja nõuda viivist 0,2 (null koma
kaks) protsenti tasumisele kuuluvast summast iga viivitatud kalendripäeva eest tasumise tähtajale
järgnevast kalendripäevast.
7.5 Töö üleandmisega viivitamisel peab Töövõtja tasuma Tellijale leppetrahvi 200 (kakssada) eurot iga
lõpptähtaega ületava kalendripäeva eest.
7.6 Konfidentsiaalsuskohustuse rikkumise korral on Tellijal õigus Töövõtjalt nõuda 3000 (kolm tuhat) eurot
iga rikkumise kohta.
7.7 Leppetrahvi tasumine Töövõtja poolt ei vabasta Töövõtjat Lepingus sätestatud kohustuste täitmisest.
Leppetrahv on kokku lepitud kohustuse täitmise tagamiseks, mitte kohustuse täitmise asendamiseks.
Tellijal on õigus Töövõtjalt täiendavalt nõuda Lepingu rikkumise tulemusena tekkinud kahju hüvitamist
osas, mida leppetrahv ei kata.
7.8 Tellijal on õigus Lepingu alusel nõutav leppetrahv ning sellele lisanduv võimalik kahju hüvitamise nõue
tasaarvestada Lepingu alusel tasumisele kuuluvatest summadest.
7.9 Tellijal on õigus Leping üles öelda ilma Töövõtjale täiendavat tähtaega andmata, kui Töövõtja ei ole
Tööd lõpule viinud 14 (neljateistkümne) kalendripäeva jooksul pärast Lepingus kokkulepitud tähtaega.
Nimetatud tähtaeg loetakse VÕS § 114 tähenduses kohustuse täitmise täiendavaks tähtajaks ning pärast
selle möödumist võib Tellija Lepingu üles öelda ilma täiendavat tähtaega andmata.
7.10 Lepingust tulenevate kohustuste mittetäitmiste või mittenõuetekohast täitmist ei loeta Lepingu
rikkumiseks, kui selle põhjuseks olid asjaolud, mille saabumist Pooled Lepingu sõlmimisel ei näinud
ette ega võinud ette näha (Vääramatu jõud). Käesolevas Lepingus mõistetakse Vääramatu jõuna
ülestõusu, üldstreiki, massilisi rahutusi Poolte asukoha haldusüksuses, sõda, terrorismi, riigikogu või
valitsuse akti, mis oluliselt takistab käesoleva Lepingu täitmist ning muid Lepingus loetlematuid
asjaolusid, mida mõlemad Pooled aktsepteerivad Vääramatu jõuna. Pool, kelle tegevus Lepingujärgsete
kohustuste täitmisel on takistatud Vääramatu jõu asjaolude tõttu, on kohustatud sellest koheselt teatama
teisele Poolele.
8. Kontaktisikud
8.1 Töövõtja volitatud esindajaks (kontaktisikuks) Lepingust tulenevate küsimuste lahendamisel on ...., tel....;
e-post:.....; projektijuht on ...., tel....; e-post:.....; tehniline spetsialist tehnilistes küsimustes on ...., tel....;
e-post:.....,
8.2 Tellija volitatud esindajaks (kontaktisikuks) Lepingust tulenevate küsimuste lahendamisel ning kes annab
Töövõtjale vajalikku informatsiooni on kinnisvara- ja transpordiosakonna projektijuht Laura-Liisa
Veiler, tel 5170018; e-post: laura-liisa.veiler@err.ee. Töö kvaliteeti kontrollib haldusdirektor Janar

3[3]

Vilde, tel 5106808, e-post: janar.vilde@err.ee.
9. Lõppsätted
9.1 Leping jõustub viimase allkirja andmise kuupäevast ja kehtib kuni Poolte lepinguliste kohustuste
täitmiseni.
9.2 Lepingu täitmise käigus teatavaks saav informatsioon teise Poole majandustegevuse ja ärisaladuste kohta
on konfidentsiaalne ning ei kuulu avaldamisele kolmandatele isikutele v.a seadusega ettenähtud juhtudel.
9.3 Tellija loeb konfidentsiaalseks kogu mitteavaliku teabe, mis saab poolele teatavaks lepingujärgset
teenust osutades. Töövõtja kohustub hoidma saladuses Tellijalt ükskõik mis vormis saadud
informatsiooni, millele Tellija on osutanud kui konfidentsiaalsele või mille konfidentsiaalsust võib
mõistlikult eeldada ning kasutama seda ainult Lepingu täitmiseks, sealhulgas tagama töödeldavate
isikuandmete konfidentsiaalsuse.
9.4 Töövõtja peab tegema kõik temast oleneva, et vältida Tellija olemuselt konfidentsiaalse informatsiooni
sattumist kolmandate isikute kätte. Konfidentsiaalsuskohustus ei hõlma informatsiooni, mis on üldiselt
kättesaadav või avalik; mille avaldamiseks on Tellija kirjalik nõusolek või mille avaldamise kohustus
tuleneb seadusest. Konfidentsiaalsuskohustusega seotud õigused ja kohustused kehtivad tähtajatult
pärast Lepingu lõppemist. Töövõtja kohustub teavitama oma töötajaid Lepingust tulenevast
konfidentsiaalsuskohustusest ning tagama, et töötajad jälgivad Lepingus sätestatud nõudeid.
9.5 Konfidentsiaalse informatsiooni väljastamisel ja/või juurdepääsu võimaldamisel kolmandatele isikutele
eelistatakse informatsiooni andmist väljavõttena. Enne mistahes konfidentsiaalsete andmete väljastamist
ja/või juurdepääsu võimaldamist kolmandatele isikutele kohustub Töövõtja saama lepingu p 8.2
nimetatud Tellija kontaktisikult kirjalikku taasesitamist võimaldavas vormis kinnituse, kas kolmandatele
isikutele võib konfidentsiaalseid andmeid edastada ja/või nendele juurdepääsu võimaldada.
9.6 Tellijal on pärast Lepingu lõppemist õigus nõuda Töövõtjalt temale Lepingu täitmiseks üle antud
dokumentide ja informatsiooni tagastamist ja/või nende hävitamist/kustutamist. Töövõtja kohustub
nimetatud nõude täitma 3 (kolme) tööpäeva jooksul vastavasisulise nõude saamist Tellijalt. Töövõtja
kohustub Tellija nõudmisel esitama vastavad adekvaatsed tõendid dokumentide ja/või informatsiooni
hävitamise ja/või kustutamise kohta.
9.7 Konfidentsiaalsuskohustus kehtib nii Lepingu kehtivuse ajal kui ka pärast seda 5 (viis) aastat. Lepingu
täitmise käigus lepingupoolele teatavaks saanud (s.h eriliiki) isikuandmete osas kehtib
konfidentsiaalsuskohustus tähtajatult.
9.8 Pooled kohustuvad teise Poole eest mitte varjama turvaintsidente. Pool teavitab teist Poolt koheselt, kui
tundlik informatsioon on sattunud kolmandate isikute kätte. Pooled võtavad viivitamatult ette abinõud
endise olukorra taastamiseks või edasiste turvaintsidentide ärahoidmiseks.
9.9 Töövõtja ei tohi Lepingust tulenevaid kohustusi üle anda kolmandatele isikutele Tellija kirjaliku
nõusolekuta.
9.10 Kõik Pooltevahelised õiguslikke tagajärgi kaasa toovad teated seoses Lepingu täitmisega esitatakse
teisele Poolele kirjalikus vormis (sh digitaalselt allkirjastatult) Poolte poolt Lepingu punktis 9.12
fikseeritud aadressidel. Informatiivset laadi teated võib edastada kirjalikku taasesitamist võimaldavas
vormis (e-kiri).
9.11 Lepingus tehtud muudatused ja täiendused kehtivad ainult tingimustel, et need on vormistatud kirjalikult
Lepingu lisana ja allkirjastatud selleks volitatud esindajate poolt.
9.12 Pooled kohustuvad rakendama kõiki kohaseid meetmeid, et lahendada kõik Lepingust tulenevad
vaidlusküsimused läbirääkimiste teel. Kokkuleppe mittesaavutamisel lahendatakse vaidlused Harju
Maakohtus
9.13 Leping allkirjastatakse digitaalallkirjaga, mis loetakse vastavalt tsiviilseadustiku üldosa seaduse § 80
võrdseks allkirjastamise kirjaliku vormiga. Lepingu sõlmimise kuupäevaks on hilisema allkirja andmise
kuupäev.

/allkirjastatud digitaalselt/
_______________
......
Tellija

/allkirjastatud digitaalselt/
_________________
.....
Töövõtja

4[3]

