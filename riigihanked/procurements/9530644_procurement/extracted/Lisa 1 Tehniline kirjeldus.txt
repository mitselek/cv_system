Lisa 1 Tehniline kirjeldus
Eesti Rahvusringhäälingu riigihange
„Raadio- ja uudistemaja läbipääsusüsteemi uuendamine” (viitenumber 302481)
TEHNILINE KIRJELDUS
Hanke eesmärk on osta Eesti Rahvusringhäälingu (edaspidi ERR või hankija) raadio- ja
uudistemajja krüpteeritud kaardilugejad ja kaardid koos vahetusega ja kogu süsteemi
konfigureerimine, mis vastab riigihanke alusdokumentides esitatud tingimustele. Pakutavad
lahendused peavad ühilduma hankijal olemasoleva ja kasutusel oleva Inner Range Integriti
süsteemiga. Asendatavad kaardilugejad peavad omama tootjapoolset integratsiooni Inner Range
Integriti läbipääsusüsteemiga. Hankija teeb huvitatud isikutele ettepaneku esitada pakkumusi
käesolevas riigihankes toodud tingimustel.
Iga viidet, mille hankija teeb käesolevas dokumendis mõnele riigihangete seaduse paragrahvi 88
lõikes 2 nimetatud alusele kui pakkumuse tehnilisele kirjeldusele vastavuse kriteeriumile, tuleb
lugeda selliselt, et see on täiendatud märkega „või sellega samaväärne“. Iga viidet, mille hankija
teeb käesolevas dokumendis ostuallikale, protsessile, kaubamärgile, patendile, tüübile, päritolule
või tootmisviisile, tuleb lugeda selliselt, et see on täiendatud märkega „või sellega samaväärne“.
Pakkumus peab olema esitatud eesti keeles. Seadmete tehnilised kirjeldused, andmelehed,
sertifikaadid, kasutusjuhendid ja muud tehnilist laadi lisadokumendid võivad olla esitatud inglise
keeles, kui need on pärit tootjalt ja nende tõlkimine ei ole vajalik pakkumuse sisu mõistmiseks.
Hankija võib vajaduse korral nõuda, et pakkuja esitab nimetatud dokumentidest eesti keelse tõlke
osas, mis on olulised pakkumuse sisulise hindamise seisukohalt.

1. Üldnõuded
Pakkuja peab tagama olemasoleva kasutusel oleva läbipääsusüsteemi tõrgeteta töö kogu
asenduse perioodi jooksul, sh. olemasoleva valve- ja läbipääsusüsteemi tervikliku säilimise
hankijale. Tõrgeteks ei peeta planeeritud, kooskõlastatud ja vajalike meetmetega korraldatud
läbipääsusüsteemi ümberlülitusi tööajal ja töövälisel ajal.
Pakutava läbipääsusüsteemi moderniseerimise töö iseärasused on konfidentsiaalne info.
Kolmandatele isikutele on lubatud avaldada infot vaid vastaval kokkuleppel hankijaga või
seadusandlusest tulenevatel juhtudel.
Pakkuja on kohustatud tagama tööde kvaliteetse ettevalmistamise, läbiviimise, kontrolli ja
andma igapäevaselt ülevaadet töö käigus ja tööde lõpetamisel.
Pakkuja on kohustatud tagama tööde süsteemse ettevalmistuse ja läbiviimise, kõik tegevused
peavad olema hankijale teada ja hankijaga eelnevalt kooskõlastatud.
Kõik läbiviidavad muudatused läbipääsusüsteemis kajastatakse hankija poolt edastatavate
tehniliste teostusdokumentatsioonide muudatustena.
Pakkuja korraldab peale seadmete üleandmist ja paigaldamist hankija personalile seadmete
kasutamise koolituse. Koolitus viiakse läbi hankija asukohas ja eesti keeles. Koolituse käigus
katsetatakse läbi ja kontrollitakse koolitatud personali oskusi kõigi seadmete ja selle
lisaseadmete funktsioonide kasutamise oskuses.

Pakkumuses tuleb arvestada kõikide tööde teostamisega, mis on vajalikud riigihanke
alusdokumentides ja selle lisades kirjeldatud eesmärgi täitmiseks kuni objekti ja riigihanke
alusdokumentides kavandatud tööde täieliku valmimiseni ja üleandmiseni hankijale. Kõik
süsteemi eesmärgipäraseks tõrgeteta töötamiseks vajalikud tööd või tooted, mis ei ole
kajastatud pakkumuses, kuid milleta ei ole võimalik tagada lõppeesmärki, loeb hankija tööde
koostisosaks, mille eest täiendavalt maksma ei pea.
Pakkuja peab omama kogu hankelepingu vältel kehtivat vastutuskindlustuspoliisi
hüvituslimiidiga minimaalselt 100 000 (ükssada tuhat) eurot. Kehtiv vastutuskindlustus peab
katma hankija ja kolmandate isikute nõuded, mis tekivad pakkuja või tema töötajate
tegevusest või tegevusetusest oma kohustuste täitmisel. Vastutuskindlustuse poliis tuleb
hankijale esitada 5 tööpäeva jooksul peale hankelepingu sõlmimist.

2. Eesti Rahvusringhäälingu raadiomaja ja uudistemaja olemasoleva tehnilise lahenduse
kirjeldus.
Hankijal on raadio- ja uudistemajas kasutusel peakontrollerid Inner Range Integriti
(tootekood 996001) ja kontrollerid Inner Range Concept 4000 2 Door Access Module
(tootekood 995012).
Hankija kasutab tarkvara Integriti versioon 23, kõik kasutajate andmed (kasutajad,
kasutajagrupid) on sarnased kõikides paneelides.
Hankijal on olemasoleval läbipääsusüsteemil kasutuses raadiomajas admesidekaabel CAT5
ja signalisatsioonikaabel ning uudistemajas signalisatsioonikaabel.
ERRil on kasutusel ca 1200+ läbipääsukaarti.
Kaardilugejatena kasutatakse täna raadiomajas Rosslare AY-CR12W ja uudistemajas
Rosslare ay-K12C sarja lugejaid.
Tabelis 1 on näha, et hoonete kaupa peakontrollerite, kontrollerite, uste, kaardilugejate ja
numbriklahvistikuga kaardilugejate kogused.
Pakkuja peab looma tarkvara graafika lahenduste funktsionaalsuse (täna puudub), samuti
vajalikud alusplaanide uuendamised vektor graafikas (olemasolevad korrusplaanide
joonised .dwg formaadis esitab hankija).
Pakkujale on kasutajate õiguste üleviimise kriteeriumiks hetkel kasutusel oleva
läbipääsusüsteemi Intergiti haldustarkvaras olevad väärtused.
Hankija kasutusel oleva läbipääsusüsteemi tänase lahendusega on võimalik tutvuda
kohapeal. Selleks tuleb kokku leppida tutvumise aeg e-posti teel laura-liisa.veiler@err.ee.
Tabel 1
Hoone

Peakontroller

Kontrollerid

Uste arv

Inner
Range
Integriti

Inner Range
Concept 4000
2
Door
Acceess
Module

Raadiomaja

1

51

89

Uudistemaja

1

52

101

Vahetatavad
kaardilugejad

Lisatavad

numbriklahvistikuga

Lisatavad
tamperid*

kaardilugejad

*Tegelik
kogus
sõltub
paigaldamise
võimalikkusest

97

16

50

111

21

0

3. Asendatava läbipääsusüsteemi tehniline kirjeldus
Läbipääsusüsteemi paigaldus peab vastama süsteemina standardi EN50131 nõuetele
vastavalt turvalisuse tasemele 3. Seal kus tehniliselt pole võimalik tase 3, võib kokkuleppel
hankijaga asendada tasemega 2.
Vahetada välja olemasolevad kaardilugejad krüpteeritud andmesidega kaardilugejate vastu
nt HID Signo Reader 20 või numbriklahvistikuga kaardilugeja HID Signo Keypad Reader
20K. Täpsed mahud on sätestatud Tabelis nr 1.
Raadiomajja paigadatavad kaardilugejad peavad olema sabotaaživastase funktsiooniga
(tamper), mis rakendub, kui kaardilugeja avatakse või seinalt eemaldatakse. Tamperi
paigaldamise võimalikkust tuleb hinnata iga lugeja paigaldamisel. Kaardilugeja tamper tuleb
ühendada ja programmeerida süsteemis.
Käesoleva hanke eesmärgiks lisaks kaardilugejate vahetusele on osta:
3.4.1.

2000 tk füüsilist kaarti HID Composite Seos Essential Prox Card, tootekood
551PPGGANA, HID Corporate 1000 formaadis või sellega samaväärsed;

3.4.2.

400 tk HID mobiilsete kasutajate Enterprise litsentsi 5 aastaks või sellega
samaväärsed.

Katkematu töö tagamiseks peavad uued kaardilugejad lugema hetkel kasutuses olevaid
kaarte ning hangitavaid krüpteeritud HID Seos kaarte ja HID mobiilseid kaarte või nendega
samaväärseid.
Katkematu töö tagamiseks peavad hangitavad füüsilised kaardid lisaks töötama telemaja
125kHz lugejatel.
Olemasolevad Integriti riist- ja tarkvara versioonid tuleb uuendada viimase teadaoleva
versioonini.
Pakkuja peab enne tööde alustamist esitama tööprojekti tasemel paigaldusplaanid ja
ajagraafiku ning kooskõlastama need hankijaga.
Töökohtade tarkvarad tuleb installida neljale lõppkasutaja töökohale.
Lõppkasutajate töökohtades kasutakse erineva komplektsusega vaateid. Üleviimisel
arvestada olemasolevaid lahendusi. Näiteks: valvelaua töötaja, süsteemiadministraator.
Luua visualisatsioonid.
Pakkumine peab sisaldama kahte kaardilugejat Omnikey 5427CK või sellega samaväärset
koos paigaldamisega süsteemiadministraatorite töökohtadele.
Pakkuja peab peale kõigi uute kaartide kasutajatele kättejagamist, eemaldama kõigilt uutelt
kaardilugejatelt võimaluse neid vanade kaartidega avada.
Tarkvaralitsentsid, mida on täiendavalt vaja hanke eesmärgi saavutamiseks, tuleb esitada
koos pakkumusega.
Pakkuja peab pakkumuse tegemisel arvestama, et pakutavad lahendused peavad ühilduma
hankijal olemasoleva ja kasutusel oleva Inner Range Integriti süsteemiga. Hankija ei vaheta
välja kogu süsteemi (peakontrollereid ja kontrollereid), vaid pakkuja peab pakkuma
lahenduse, mis ühildub olemasolevaga.
Pakkuja peab arvestama kõikide täna töötavate valve- ja läbipääsusüsteemi erisustega.
Pakkuja peab arvestama täna kasutatavas tarkavaras töötavate funktsioonidega ja tagama
nende funktsioonide analoogse või parema toimimise ning sellega kaasnevate litsentside
lisamisega.

Kõigile seadmetele peab kehtima vähemalt 5 aastane garantii.
Tööd loetakse lõpetatuks ja vastu võetuks, kui selle on hankija vastava aktiga kinnitanud.
4. Tööde tähtajad
Tööde läbiviimise tähtaeg on 60 kalendripäeva alates lepingu sõlmimisest.
5. Tööde dokumentatsioon
Peale tööde lõppu tuleb esitada teostusdokumentatsioon, kus lisaks asendatavatele
seadmetele tuleb näidata ära ka kõikide valve- ja läbipääsusüsteemi seadmete asukohad ja
tähistused.
Teostusdokumentatsiooni
aluseks
on
teotusdokumentatsioon (.dwg formaadis).

varasemate

ehitusjärkude

edastatav

Teostusdokumentatsioon tuleb esitada digitaalselt:
o joonised .dwg ja pdf formaadis
o dokumendid .dwg , .doc , .docx
o tabelid .xls, .xlsx
o struktuur- ja koosteskeemid koos kirjeldustega.
Lisaks tuleb teostusdokumentatsioon esitada ühes eksemplaris paberkandjal.
Pärast valve- ja läbipääsusüsteemi paigaldusetappe tuleb läbi viia valve- ja
läbipääsusüsteemi täielik kontroll koos hankija poolse hooldustehnikuga ning täita valve- ja
läbipääsusüsteemi kontrolli akt.
6. Eritingimused
Arvestada tuleb, et tegemist on töötavate stuudiote ja toimetustega. Tööde teostamisel tuleb
tagada, et raadio- ja telesalvestuste tööprotsesse häiritakse võimalikult vähe. Tööde
läbiviimisel tuleb võimalikult vähe häirida ka töötajaid. Kõik võimalikud tööd, mis võivad
mõjutada raadio- või teleprogrammi häireteta edastamist, tuleb hankijaga eelnevalt
kooskõlastada.
Pakkuja töötajad peavad objektil oleme riietatud firma eraldusmärkidega tööriietusse ja
olema varustatud pakkuja firma töötaja kaartidega, kus on peal foto, nimi ja ametinimetus
lisaks firma nimele.
Pakkuja peab taotlema vajaliku koguse ERR-i isikustatud läbipääsukaarte, mis tuleb tööde
lõppedes hankijale tagastada.
Valve- ja läbipääsusüsteemi käivitamiseks ja testimiseks väljastatakse lisaks vajalik arv
testkaarte, millega saab testida erinevaid valve- ja läbipääsusüsteemi funktsioonide
toimimisi. Kaardid peavad asuma testitaval objektil ja tagastatakse igal õhtul hankija
kontaktisikule.
Pakkuja töötaja peab objektil alluma hankija järelevalvele. Koheselt reageerima personali
poolt tehtud tööde teostamisega seotud märkustele ja edastama märkused koheselt hankija
kontaktisikule.
Pakkuja peab hankija objektidel tööde
parkimiskorraldusega, erisusi ei võimaldata.

teostamisel

arvestama

kohapealse

Lepingu täitmisel juhindutakse kvaliteedinõude, standardite, normide ja juhiste
vastuolulisuse korral kvaliteedinõude, standardi, normi ja juhise rangeimast püstitatud
nõudest. Ehitamist reguleerivate kvaliteedinõuete, juhiste, normide ja standardite, aga
samuti lepingu dokumentides sisalduvate tööde kirjelduste, mahtude ja/või kvaliteedinõuete
vastuolude korral järgitakse „vaikimisi” rangemaid nõudeid ning töövõtjal tuleb teostada
suurim määratav maht.

7. Garantii tingimused
Kõikidele paigaldatavatele valve- ja läbipääsusüsteemi seadmetele kehtib garantii vähemalt
5 aastat alates seadmete üleandmise-vastuvõtmise akti allkirjastamisest.
Kogu tööle kehtib garantii vähemalt 5 aastat.
Garantii alla kuuluvad muuhulgas ka peale tööde teostamist hilisemalt ilmnevad
konfiguratsiooni vead, puudused ja konfiguratsiooni teisaldamisel tekkinud erisused.

