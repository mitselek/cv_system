Raamleping nr.....
SA Eesti Rahvusvahelise Arengukoostöö Keskus (edaspidi tellija), registrikood
90015347, Tatari tn 1, 10116 Tallinn, keda esindab põhikirja alusel juhatuse liige Klen Jäärats
ja
_______, (edaspidi täitja 1), registrikood_____, aadress____, keda esindab _______
_______, (edaspidi täitja 2), registrikood_____, aadress____, keda esindab _______
_______, (edaspidi täitja 3), registrikood_____, aadress____, keda esindab _______
Sisestatakse kõik täitjad
edaspidi nimetatud ka eraldi pool või koos pooled, sõlmisid raamlepingu (edaspidi
nimetatud raamleping ning koos hankelepinguga ka leping) alljärgnevas:
1. Raamlepingu eesmärk ja ese
1.1. Tellija poolt korraldatud riigihanke „Info- ja küberturvalisuse alased asjad ja
teenused“ (riigihanke viitenumber 301036) osa 3 alusel sõlmitud raamlepingu
eesmärk on kokku leppida, kuidas toimub raamlepingu kehtivuse ajal raamlepingu
esemeks olevate asjade tellimiseks hankelepingute sõlmimine tellija ning raamlepingu
partnerite vahel.
1.2. Lepingu esemeks on IT ja küberturvalisuse infrastruktuuri komponendid,
paigaldamine ja seadistamine (edaspidi asi), mida täitja kohustub tellijale müüma
vastavalt raamlepingus ja raamlepingu lisades toodud tingimustele. Raamlepingu
eseme täpsem kirjeldus ja esemele esitatavad nõuded on toodud tehnilises kirjelduses
ja täitja pakkumuses.
1.3. Raamleping ei kohusta tellijat asju tellima, st hankelepingut sõlmima.
1.4. Raamleping kehtib 48 kuud või kuni kohustuste täitmiseni või raamlepingu
lõpetamiseni või raamlepingu mahu täitumisel.
1.5. Raamlepingut võidakse rahastada lisaks riigieelarvele ka välisvahenditest (s.o hankija
eelarve välised finanstvahendid).
2. Üldtingimused
2.1. Raamlepingu juurde kuuluvateks lahutamatuteks osadeks loetakse kõik lisad ja
riigihanke alusdokumendid ning täitja riigihankes esitatud pakkumus ja
pooltevahelised kirjalikud teated, mida raamlepingu lisadena eraldi ei allkirjastata.
2.2. Asjade tellimine ja nende sisu lepitakse kokku raamlepingu alusel korraldatud
minikonkursi käigus ja hankelepingus.
2.3. Kui hankelepingu tingimus erineb raamlepingu tingimusest, loetakse ülimuslikuks
hankelepingu tingimus. Kui lepingu lisades esinevad tingimused erinevad lepingu
tingimustest, loetakse ülimuslikuks lepingu tingimus.
2.4. Raamlepingu täitmise käigus võib kokku leppida täiendavaid tingimusi, kui need on
vajalikud rahastamise tingimustest rakendamisest tulenevate nõuete täitmiseks.
2.5. Kui hankelepingu alusel tellitavate asjade rahastamisega seonduvad täiendavad
tingimused, on täitjal kohustus järgida hankelepingus teatavaks tehtud

1

finantsvahendite kasutamisest tulenevaid nõudeid, sh kasutada programmi
tingimustes nõutud sümboolikat.
2.6. Pooled teevad lepingu täitmiseks ja nende eesmärkide saavutamiseks koostööd.
Pooled kohustuvad tegema kõik vajalikud pingutused, et täita hankeleping õigeaegselt
ja vastavalt kokkulepetele.
2.7. Tehnilises kirjelduses toodud ostetavate asjade kogused on indikatiivsed ja ei ole
tellijale siduvad.
2.8. Lepinguga kohustub täitja tarnima tellijale asjad vastavalt hankelepingule. Täitja
kinnitab, et ta on lepingu esemeks olevate toodete edasimüüja ja hankelepingu
täitmisega ei kahjustata kolmandate isikute õigusi ja huve ning puuduvad mistahes
asjaolud, mis välistaksid tema õigusi leping sõlmida.
2.9. Hankelepingu allkirjastamisega kinnitab täitja võimekust tarnida tähtaegselt
tellitavate asjade kogused vastavate tellimuste saamisel.
2.10.
Lepingu täitmise keel on eesti ja inglise keel, muuhulgas on need ka
hankelepingute sõlmimise, töökoosolekute jm suhtluse ning tööde dokumenteerimise
keel. Pooled võivad kokku leppida vajaduses täita lepingut muudes keeltes, kuid
tagatud peab olema inglise keelt valdav projektijuht ning eesti keeles suhtlemise ja
dokumenteerimise võimekus (sobib ka tõlgi abil).
2.11.Asja üleandmise hetkest tekib tellijal asja kasutusõigus lepingus sätestatud
tingimustel.
3. Poolte õigused ja kohustused
3.1. Täitja kohustub:
3.1.1. müüma asjad hankelepingus kokkulepitud tingimustel;
3.1.2. tegema koostööd kolmandate osapooltega pidades silmas tellija vajadusi (nt
äritellijaga jne);
3.1.3. teavitama viivitamatult tellijat asja soetamist takistavatest asjaoludest, mis
segavad hankelepingu nõuetekohast täitmist;
3.1.4. tarnima märgitud sihtriiki asjad vastavalt hankelepingus sätestatule;
3.1.5. paigaldama asjad vastavalt hankelepingus sätestatule;
3.1.6. viivitamata teavitama tellijat täitja vastu suunatud küberintsidendist ning
esitama täitja nõudmisel tellijale küberintsidendi raporti;
3.1.7. teavitama kirjalikku taasesitamist võimaldavas vormis oma mistahes huvist,
mis võib põhjustada lepingu täitmisel huvide konflikti tekkimist.
3.2. Täitjal on õigus:
3.2.1. saada asjade müümise eest hankelepingus kokkulepitud ulatuses ja korras tasu;
3.2.2. kasutada lepingu täitmisel alltöövõtjaid, kooskõlastades selle eelnevalt
kirjalikult tellijaga. Alltöövõtjate tegevuse ja tegevusetuse eest vastutab tellija ees
täitja;
3.2.3. anda arve esitamise õiguse üle kolmandale isikule lepingu muudatust
sõlmimata, kui ta on tellijale esitanud sellekohase teate.
3.3. Tellija kohustub:
3.3.1. tasuma vastu võetud asjade eest kokkulepitud ulatuses ja korras;
3.4. Tellijal on õigus:
3.4.1. kontrollida igal ajal lepingu täitmist ja anda täitjale selleks kohustuslikke
suuniseid;

2

3.4.2. keelduda osaliselt või täielikult tasu maksmisest, kui täitja ei täitnud
nõuetekohaselt lepingut kokku lepitud tingimustel ja täitja poolne rikkumine ei
ole objektiivselt põhjendatud;
3.4.3. kaasata lepingu täitmiseks teisi riigiasutusi informatsiooni andmisel, maksja ja/
või asja kvaliteedi kontrollija rollis. Kolmanda osapoole kaasamine tellija poolt ei
ole käsitletav raamlepingu muutmisena riigihangete seaduse mõttes.
4. Hankelepingute sõlmimine
Kohaldatakse juhul, kui raamleping sõlmitakse mitme partneriga:
4.1. Asjade ostmise aluseks on sõlmitud hankeleping.
4.2. Tellija korraldab minikonkursse vastavalt tegelikule vajadusele ning raamlepingu
partnerid peavad olema valmis võimalike ajaliste pauside tekkimiseks asjade tellimise
vahel.
4.3. Lepingu sõlmimiseks esitab tellija raamlepingu partneritele kirjalikku taasesitamist
võimaldavas vormis ettepaneku pakkumuse esitamiseks (korraldab minikonkursi) ja
annab mõistliku aja pakkumuse esitamiseks, arvestades asja tehnilist keerukust ja
pakkumuse esitamiseks vajalikku aega.
4.4. Sõlmitava hankelepingu tehnilises kirjelduses määrab tellija hanke eseme ja tehnilise
spetsifikatsiooni, tarne aja ja asukoha, jm olulised tingimused. Sealjuures võib tellija
määrata kohustuslikuna sihtriigi kohaliku partneri kaasamist lepingu täitmisel.
Hankijal on õigus küsida ka edasimüügi õigust tõendavaid dokumente.
4.5. Minikonkursi läbiviimisel valib tellija üksnes asjade ostmisel majanduslikult
soodsaima pakkumuse madalaima kogumaksumuse alusel.
4.6. Teenuste või koos teenusega asjade ostmiseks läbi viidaval minikonkursil valib tellija
majanduslikult soodsaima pakkumuse järgmiselt:
4.6.1. „teenuse osutamise kogumaksumus“, „teenuse kuumaksumus“ või „ühe
töötunni maksumus“ (sõltuvalt tellitava teenuse metoodikast) osakaal
vahemikus: 30 – 40%;
4.6.2. „kvaliteedikriteerium“: planeeritava/ tellitava teenusega seotud ülesanne,
näiteks teenuse osutamise kavand, meeskonna täiendav kogemus, kohalike
kaasamine, hooldus- ja garantiitingimused, tarneaeg jms vahemikus: 60 - 70%.
4.7. Minikonkursi tingimustes sätestatakse, kui mitme täitjaga sõlmitakse hankeleping.
4.8. Tellijal on õigus küsida vajadusel täiendavaid kinnitusi ja andmeid asja ostmiseks
vajalike eelduste olemasolu kohta.
4.9. Pakkumuse esitamisel tuleb järgida kõiki minikonkursi nõudeid ja tingimusi.
4.10.
Tellija avab pakkumused pärast minikonkursi kutses määratud tähtaega.
4.10.1. Tellija kontrollib pakkumuste vastavust ja hindab kõiki nõuetele vastavaid
pakkumusi, milles ei esine sisulisi kõrvalekaldumisi minikonkursi tingimustest.
Tellija ei hinda pakkumusi, mis ei vasta minikonkursi tingimustele. Seejärel
kontrollib tellija eduka pakkuja kvalifitseerimistingimustele vastamist ning
teostab kõrvaldamise aluste kontrolli.
4.10.2. Tellija võib pakkumusi hinnata enne pakkumuste vastavuse või pakkujate
suhtes kõrvaldamise aluste puudumise ja kvalifitseerimistingimustele vastamise
kontrollimist. Sellisel juhul kontrollib tellija pakkumuse vastavust, pakkuja
kvalifitseerimistingimustele vastamist ja kõrvaldamise aluste puudumist vaid
edukal pakkujal. Kui eduka pakkuja pakkumus osutub kontrollimise tulemusena
mittevastavaks, pakkuja ei täida kvalifitseerimistingimusi või pakkuja
3

kõrvaldatakse menetlusest, on tellijal õigus tunnistada edukaks hindamise
tulemusena paremusjärjestuses järgmine pakkuja ning teostada kirjeldatud
kontrollid tema osas.
4.11.
Kui pakkumus ei vasta minikonkursi tingimustele, lükatakse see tagasi.
4.12.
Tellijal on õigus enne hankelepingu sõlmimist tunnistada minikonkurss omal
algatusel põhjendatud vajadusel kehtetuks, teavitades sellest raamlepingu partnereid.
4.13.
Tellijal on õigus pakkumus tagasi lükata ja otsustada hankelepingut mitte
sõlmida või vastavalt raamlepingule minikonkurss kehtetuks tunnistada, kui:
4.13.1. pakkumus(ed) ei vasta tingimustele;
4.13.2. pakkumus(ed) ületavad eeldatavat maksumust;
4.13.3. tellija ei saa välisvahenditega seotud hankelepingu sõlmimiseks heakskiitu
lõplikule taotlusele.
4.14.
Kui minikonkursile ei laeku ühtki pakkumust või ükski pakkumus ei osutu
edukaks (sh tekib olukord, kus pakkuja ei läbi taustakontrolli), siis on tellijal õigus teha
pakkumine sama hanke esemega otselepingu sõlmimiseks. Hankijal on lubatud
vastavalt minikonkursi nurjumise põhjustele teha muudatusi hankelepingu kestvuses,
sh tähtaegades, ja mahus. Hankelepingu eset ehk skoopi muuta lubatav ei ole.
Otsepakkumise võib teha järgmises järjekorras:
4.14.1. Esmalt teha pakkumine hankelepingu sõlmimiseks raamlepingu sõlmimisel
enim hindepunkte teeninud täitjaga;
4.14.2. Seejärel võib pakkumised teha hankelepingu sõlmimiseks vastavalt hindamise
järjestusele järgmistele täitjatele.
4.15.
Tellija sõlmib hankelepingu asja ostmiseks vastavalt minikonkursi tingimustele
ning teavitab minikonkursi tulemusest raamlepingu partnereid. Täitja kohustub
hankelepingu allkirjastama hiljemalt 3 tööpäeva jooksul hankelepingu
allkirjastamiseks saatmisest.
Kohaldatakse juhul, kui raamleping sõlmitakse ühe pakkujaga:
4.16.
Kui raamleping on sõlmitud hankemenetluse tulemusel ühe pakkujaga,
minikonkursse läbi ei viida.
4.17.
Asja ostmise aluseks on sõlmitud hankeleping. Hankelepinguks loetakse ka
tellimust, mis ei ole hankelepingu vormil sõlmitud. Pakkumusena käsitletakse selles
alapunktis pakkumuse täiendamist RHS § 30 lg 3 tähenduses.
4.18.
Tellimuste esitamiseks ja hankelepingu sõlmimiseks on tellijal õigus pöörduda
otse täitja poole, esitades hankelepingu sõlmimise tingimused. Sealjuures võib tellija
määrata kohustuslikuna sihtriigi kohaliku partneri kaasamist lepingu täitmisel.
4.19.
Tellija sõlmib hankelepinguid vastavalt tegelikule vajadusele ning täitja peab
olema valmis võimalike ajaliste pauside tekkimiseks hankelepingu sõlmimiste
vahepealsel ajal.
4.20.
Asja ostmine toimub tellimuses fikseeritud tehnilise kirjelduse alusel, milles on
määratud hankelepingu ese ja tehniline spetsifikatsioon jm olulised tingimused.
4.21.
Asja tellimiseks esitab tellija täitjale kirjalikku taasesitamist võimaldavas
vormis tellimuse. Tellimus on täitjale esitatav kirjalik pöördumine asjade ostmiseks,
kas tellimuskirjana, mille järel sõlmitakse vajadusel hankeleping kindlal vormil.
4.22.
Tellija annab mõistliku aja pakkumuse esitamiseks, arvestades asja tehnilist
keerukust ja pakkumuse esitamiseks vajalikku aega. Pakkumuse esitamisel tuleb
järgida kõiki tellimuses esitatud nõudeid.
4.23.
Kui pakkumus ei vasta tellimuse tingimustele, lükatakse see tagasi.

4

4.24.
Tellijal on õigus hankelepingu pakkumus tagasi lükata ja otsustada
hankelepingut mitte sõlmida või vastavalt raamlepingule esitatud tellimus kehtetuks
tunnistada, kui:
4.24.1. pakkumus ei vasta tingimustele;
4.24.2. ületab eeldatavat maksumust või;
4.24.3. tellija ei saa välisvahenditega seotud hankelepingu sõlmimiseks heakskiitu
täistaotlusele.
4.25.
Asja ostmiseks sõlmitakse vajadusel hankeleping vastavalt tellimuse
tingimustele. Hankeleping mahuga alates 20 000 eurot käibemaksuta sõlmitakse alati
hankelepingu vormil ja allkirjastatakse poolte poolt. Täitja kohustub hankelepingu
allkirjastama hiljemalt 3 tööpäeva jooksul hankelepingu allkirjastamiseks saatmisest.
5. Hankelepingu täitmine
5.1. Täitja annab tellijale üle asja, mille kvaliteet, kogus ja omadused vastavad hanke
alusdokumentides, tehnilises kirjelduses, tellimuses ja pakkumuses sätestatule.
5.2. Asi peab vastama hanke alusdokumentides esitatud tehnilistele nõuetele ja täitjal
peavad olema intellektuaalse omandi õigused lepingu täitmiseks.
5.3. Täitja tarnib asja tellijale hankelepingus määratud tähtajaks ja asukohta, mis lepitakse
kokku hankelepingus.
5.4. Asi antakse üle täitja poolt allkirjastatud üleandmise ja vastuvõtmise aktiga (edaspidi
akt), asja vastuvõtmiseks allkirjastab tellija akti omalt poolt, kui tellijal puuduvad
pretensioonid üle antud asja osas. Akt tuleb allkirjastada mõistliku aja jooksul.
5.5. Aktiga üle antava asjaga koos annab täitja tellijale üle kõik toote omandiõigused
vastavalt lepingus sätestatule.
5.6. Kui üle antud asi ei vasta hankelepingus kokku lepitud tingimustele, on tellijal õigus
asja vastuvõtmisest keelduda ja anda täitjale täiendav tähtaeg hankelepingu
nõuetekohaseks täitmiseks.
5.7. Asjade omandiõigus ja juhusliku hävimise ning kahjustumise riisiko läheb täitjalt
tellijale üle üleandmise-vastuvõtmise akti mõlemapoolsel allkirjastamisel.
6. Raamlepingu hind
6.1. Tellija tasub täitjale asja eest vastavalt minikonkursil esitatud pakkumusele.
6.2. Raamlepingu maht on maksimaalselt xx.xx (summa sõnadega) eurot
käibemaksuta, mis summeeritakse kõikide täitjatega sõlmitud hankelepingute alusel.
6.3. Tellija tasub töö eest töövõtjale vastavalt esitatud arvetele, mis on kooskõlas koostatud
ja mõlemapoolselt allkirjastatud aktiga.
6.4. Töövõtja esitab tellijale Eesti e-arve standardile vastavad e-arved. E-arve tuleb esitada
tellija e-arve operaatori (AS Fitek) ostuarvete halduskeskkonda. E-arves peab lisaks
standardis nimetatud andmetele olema toodud ka tellija kontaktisiku ees- ja
perekonnanimi, lepingu number, lepinguosa viitenumber ja riigihanke viitenumber.
6.5. Töövõtja poolt esitatavad arved peavad selgelt ja üheselt viitama hanke- ja
raamlepingule,
vastama
üleandmise-vastuvõtmise
aktis
sätestatule
ja
käibemaksuseaduse nõuetele. Käesolevas punktis esitatud tingimustele mittevastav
arve ei kuulu tasumisele.
6.6. Tellija tasub esitatud arved 14 kalendripäeva jooksul nõuetekohase arve saamisest
arvates. Arvel märgitud summa laekumise kohaks on töövõtja poolt arvel märgitud
arveldusarve number.

5

6.7. Arve tasumise kuupäevaks loetakse vastava maksekorralduse riigikassale esitamise
kuupäev.
7. Intellektuaalne omand
7.1. Intellektuaalse omandi õigused lepingu alusel osutatud teenuse (näiteks
koolitusmaterjalid vm tellijale loodu) tulemitele kuuluvad tellijale käesolevas lepingus
sätestatud tingimustel. Tasu autoriõiguste üleandmise ja litsentsimise eest sisaldub
lepingu tasus.
7.2. Tellijale kuuluvad teenuse tulemite osas kõik autori varalised õigused ja ainulitsents,
kaasa arvatud õigus lepingu täitmisel täitja poolt koostatud dokumente
reprodutseerida, töödelda, levitada ja üldsusele kättesaadavaks teha mistahes vormis
ja kandjal, ilma geograafiliste piiranguteta ning tähtajatult. Varalised õigused ja
ainulitsents
loetakse
tellijale
üleläinuks
üleandmise-vastuvõtmise
akti
allkirjastamisega poolte poolt.
7.3. Tellijal on õigus lepingu alusel väljatöötatut vabalt kasutada, sh õigus anda lepingu
alusel loodut kolmandatele isikutele kasutamiseks.
7.4. Käesoleva peatüki sätteid on õigus hankelepingu raames muuta või täpsustada,
teavitades sellest täitjaid minikonkursi raames.
8. Garantii
8.1. Täitja annab hankelepingu alusel soetatud asjadele garantii vähemalt tehnilises
kirjelduses märgitud ajaks. Garantii hakkab kehtima hetkest, millal asi antakse üle
täitjale ja võetakse vastu aktiga.
8.2. Garantiiga on hõlmatud kõik garantii tähtaja jooksul asjal ilmnevad vead ja
mittevastavused, mis ei ole tekkinud tellija või kolmandate osapoolte tegevuse
tagajärjel.
8.3. Täitja kõrvaldab on-site garantii kehtivuse ajal asjal avaldunud vead ja
mittevastavused tasuta, sealhulgas uuendab või asendab kõik seonduvad dokumendid.
8.4. Täitja on kohustatud garantii korras teostama eelkõige järgmist:
8.4.1. vea ilmnemisel vea otsimine, lokaliseerimine, veaolukorrale lahenduse leidmine
ja vea parandamine;
8.4.2. vea põhjuste analüüs ja ettepanekute tegemine ennetavate meetmete kasutusele
võtuks kirjalikku taasesitamist võimaldavas vormis;
8.4.3. vea parandamisega seoses paigaldamise ja seadistamise tugi ning sellega seotud
konsultatsioonid.
8.5. Tellija määrab võimalusel, milline on vea kriitilisuse aste või kas tegemist on muu
garantiikohustusega hõlmatud puudusega ning võib määrata vea kõrvaldamiseks
tähtaja, lähtudes hankelepingus fikseeritud vigade kriitilisuse astmetest.
8.6. Kui täitja tõendab, et kõrvaldatud viga ei olnud garantiiga hõlmatud, hüvitab tellija
täitja kantud otsesed kulud seoses nimetatud vea kõrvaldamisega. Kulude hüvitamisel
võetakse aluseks hankelepingus, mille raames asjal on viga ilmnenud, tasutakse
mõistlik tasu.
8.7. Tellija tagab täitjale kaasabi garantiikohustuse alla käivate vigade kõrvaldamisel tellija
võimekuse ja võimaluste piires.
8.8. Kui täitja ei suuda vigasid kokkulepitud tähtajaks kõrvaldada, võib tellija nimetatud
ise kõrvaldada või korraldada nende kõrvaldamise kolmanda isiku kaasabil, teavitades
sellest täitjat. Tellijal on õigus täitjalt nõuda kõigi kulutuste hüvitamist, mis tekkisid

6

seoses eelkirjeldatud viisil vea kõrvaldamisega, kui tegemist oli garantiiga hõlmatud
veaga.
9. Konfidentsiaalsuskohustus
9.1. Pooled kohustuvad mitte avalikustama kolmandatele isikutele lepingu alusel saadud
konfidentsiaalset informatsiooni, v.a seaduses sätestatud juhtudel.
9.2. Pooled täidavad kõiki kehtivaid andmekaitsealaseid ja infoturvet puudutavaid
õigusakte.
9.3. Pooled edastavad konfidentsiaalset informatsiooni ainult nendele isikutele, kes on
lepingu täitmisega otseselt seotud ja tagavad, et need isikud on teadlikud ja täidavad
konfidentsiaalsuse nõuet.
9.4. Konfidentsiaalse informatsiooni all mõistavad pooled lepingu täitmisel teatavaks
saanud isikuandmeid ja informatsiooni, millele on kehtestatud juurdepääsupiirang,
ning muud teavet, mille avalikuks tulek võiks kahjustada poolte huve.
9.5. Vastutus konfidentsiaalsuskohustuse täitmise eest lasub poolel kõigi isikute eest, kes
on tema poolt lepingu täitmisele kaasatud.
9.6. Konfidentsiaalsusnõue kehtib tähtajatult. Tulenevalt konfidentsiaalse informatsiooni
laadist on tellijal õigus seada täiendavaid nõuded ja/või juhised isikuandmete
töötlemiseks.
9.7. Pooled ei avalikusta (sh meedias) enne hankelepingu lõplikku üleandmisevastuvõtmise akti allkirjastamist ilma teise poole kirjaliku nõusolekuta lepingu
täitmisel loodud või teatavaks saanud informatsiooni.
9.8. Konfidentsiaalsuskohustus kehtib tähtajatult.
10. Vastutus
10.1.
Pool vastutab oma lepingulise kohustuse rikkumise eest, välja arvatud juhul, kui
rikkumine on vabandatav vääramatu jõu või muu objektiivse asjaolu tõttu. Nimetatud
asjaolu esinemist peab tõendama pool, kes sellele tugineda soovib.
10.2.
Pool vastutab oma lepingulise kohustuse rikkumise eest, mis tuleneb tema poolt
hankelepingu täitmisse kaasatud isikute tegevusest.
10.3.
Pool ei vastuta lepinguliste kohustuste rikkumise eest, mis tulenes teise poole
kohustuste rikkumisest või kolmandate isikute tegevusest või tegemata jätmistest. Kui
tellija viivitab omapoolsete kohustuste täitmisega ja nende kohustuste mittetähtaegne
täitmine ei võimalda täitjal omapoolseid kohustusi tähtaegselt täita, fikseeritakse asja
üleandmise tähtaja pikenemine vastava aja võrra. Nimetatud asjaolu esinemist peab
tõendama pool, kes sellele tugineda soovib.
10.4.
Kohustuse rikkumisel on teisel poolel õigus kasutada kõiki seadusest või
lepingust tulenevaid õiguskaitsevahendeid vastavalt võlaõigusseadusele.
10.5.
Poolte rahaline koguvastutus on piiratud raamlepingu kogumaksumusega, kuid
see piirang ei kehti süülisel rikkumisel, sh süülisel rikkumisel seoses
intellektuaalomandiõiguse või andmekaitsealaste kohustustega.
10.6.
Tasu maksmisega viivitamisel on täitjal õigus nõuda viivist võlaõigusseaduses
sätestatud määras konkreetse asja eest maksmisele kuuluvast tasust iga tasumisega
viivitatud kalendripäeva eest. Viivise maksimaalne määr on 25% konkreetse asja eest
tasumisele kuuluvast kogusummast. Viivise nõue tuleb esitada allkirjastatult.
10.7.
Täitja poolse lepinguliste kohustuste rikkumisena käsitletakse eeskätt olukorda,
kus üle antud asi ei vasta osaliselt või täielikult lepingu tingimustele või esineb muid
täitja poolseid lepingu rikkumisi.
7

10.8.
Kui täitjal rikub lepingulist kohustust, on tellijal õigus nõuda leppetrahvi
tasumist, mille suuruseks on kuni 200 eurot iga rikkumises oldud kalendripäeva eest,
kuid mitte rohkem kui 25% hankelepingu kogumaksumusest. Kui asja ostmine on
kokku lepitud etappide kaupa, siis mitte rohkem kui 25% etapi kogumaksumusest.
10.9.
Juhul kui täitja poolsetest viivitustest tingitult ei ole asja kasutuselevõtt enam
realistlik või vajalik, on tellijal õigus hankelepingust taganeda vastavalt
võlaõigusseaduse § 116 lõikele 1 ning täitja on kohustatud tegema juba makstud osa
eest tellijal tagasimakse.
10.10.
Lepingu olulise rikkumise korral on tellijal õigus esitada täitjale leppetrahvi
nõue kuni 10 000 eurot iga rikkumise eest. Täitja poolse olulise hankelepingu
rikkumise korral ei pea tellija määrama täitja lepingu täitmiseks võlaõigusseaduse §-s
114 nimetatud täiendavat tähtaega ning tellijal on muu hulgas õigus hankeleping üles
öelda või hankelepingust taganeda.
10.11.
Oluline rikkumine on lisaks võlaõigusseaduses sätestatule mh järgnev:
10.11.1.mõjuva põhjuseta hankelepingu sõlmimata jätmine või täitmisele mitte
asumine;
10.11.2.
valeinfo esitamine;
10.11.3.
hankelepingu täitmiseks vajalike õiguste (sealhulgas load, litsentsid,
intellektuaalse omandi õigused) puudumine;
10.11.4.
intellektuaalse omandi õiguste ja nende kasutamise tingimuste
rikkumine;
10.11.5.
korduv (vähemalt kahel korral) meeskonnaliikme asendamine isikuga,
kes ei vasta kokku lepitud nõuetele või meeskonnaliikme asendamine ilma osja
eelneva vähemalt kirjalikku taasesitamist võimaldavas vormis antud nõusolekuta;
10.11.6.
konfidentsiaalsuskohustuse rikkumine;
10.11.7.
lepingujärgsete kohustuste korduv (vähemalt kahel korral) täitmata
jätmine;
10.11.8.
tähtaegselt asja üle andmata jätmine selliselt, et lepingu eesmärgi
täitmine ei ole enam tähtaegselt realistik ja/või täitja poolse tegevuse või
tegevusetuse tõttu ei ole võimalik enam kasutada hankelepingu rahastamiseks
ettenähtud vahendeid;
10.11.9.
lepingujärgsete kohustuste üleandmine kolmandale isikule vastavat
lepingumuudatust sõlmimata.
10.12.
Asja vastuvõtmine tellija poolt ei vabasta ega vähenda täitja vastutust lepingu
rikkumise eest.
10.13.
Kui täitja ei täida lepingut nõuetekohaselt ja selle alusel teeb rakendusasutus
toetuse vähendamise või tagasinõude otsuse, on tellijal õigus täitjalt tagasi nõuda
mitteabikõlbulikud kulud tagasimakse nõude ulatuses.
10.14.
Leppetrahvi nõude kohustub tellija esitama mõistliku aja jooksul, kuid mitte
hiljem kui 3 kuu jooksul alates päevast, mil tellija sai teadlikuks leppetrahvi nõude
aluseks olevast asjaolust. Leppetrahvi nõude vaidlustamine ei vabasta täitjat selle
maksmise kohustusest enne vastava kohtuotsuse jõustumist.
10.15.
Täitja on kohustatud leppetrahvi tasuma 14 kalendripäeva jooksul alates tellija
poolt vastava nõude esitamisest, kui leppetrahvi nõudes ei ole määratud teisiti.
10.16.
Tellijal on õigus tasaarvestada leppetrahvi summa täitjale asja eest tasumisele
kuuluvate maksetega. Tasaarvestamise korral ei rakendata leppetrahvi tasumise
kohustust.

8

11. Lepingute kehtivus
11.1. Raam- ja hankeleping jõustub, kui pooled on lepingu allkirjastanud.
11.2.Raam- ja hankeleping lõpeb lepinguliste kohustuste täitmisel, vastava lepingu
ülesütlemisel või muul seadusest tuleneval alusel.
11.3.Tellija võib raam- ja hankelepingu igal ajal etteteatamistähtajata kirjalikult üles öelda.
Sel juhul kohustub tellija vastu võtma ülesütlemise hetkeks tehtud töö ning maksma
selle eest tasu vastavalt tehtud töö mahule. Tellija ei ole kohustatud tasuma töö või
selle osa eest, mis ei vasta lepingus ja selle lisades sätestatud tingimustele.
11.4.Raam- ja hankelepingut võib muuta lepingus sätestatud tingimustel pooltevahelise
kirjaliku kokkuleppega, mis vormistatakse lepingu lisana.
12. Teadete edastamine ja kontaktisikud
12.1.Teadete edastamine toimub üldjuhul e-posti teel, lähtudes kodukorra tingimustest
selle olemasolul. E-posti teel, sh digitaalselt allkirjastatud dokumentide, saatmise
korral loetakse teade kättesaaduks kohale jõudmise teates märgitud kellaajal või ekirjas näidatud saatmise kellaajal.
12.2.
Juhul, kui teate edastamisel on olulised õiguslikud tagajärjed, peab teade olema
edastatud digiallkirjastatult poole allkirjaõigusliku isiku poolt. Informatiivset teadet
võib edastada ka telefoni teel. Informatiivseks loetakse teade, millega ei kaasne
õiguslikke tagajärgi.
12.3.
Kirjalik teade loetakse poole poolt kättesaaduks, kui see on üle antud allkirja
vastu või kui teade on saadetud postiasutuse poolt tähitud kirjaga poole poolt teatatud
aadressil ja postitamisest on möödunud 5 kalendripäeva.
12.4.
Tellija kontaktisik(ud) on: …. …, telefon …., e-post: …. või tema asendaja;
12.5.
Täitja kontaktisik(ud) on: …, …., telefon … e-post: …. või tema asendaja;
12.6.
Kontaktisikute pädevuses on anda teisele poolele vajaliku informatsiooni ja
juhiseid oma pädevuse piires, anda nõusolek meeskonnaliikme vahetamiseks,
kontrollida teostatud lepingu kvaliteeti, anda lepingu ese üle ja võtta vastu ning
allkirjastada akt.
12.7.
Kontaktisiku muutumisest teavitab pool kirjalikult teist poolt viivitamatult.
13. Lõppsätted
13.1.Raamlepinguga seotud vaidlused, mida pooled ei ole suutnud läbirääkimiste teel
lahendada, antakse lahendamiseks Harju Maakohtule.
13.2.
Raamlepingule kohaldub Eesti õigus. Kuivõrd tegemist on segatüüpi lepinguga,
siis lisaks üldistele lepingulistele õiguskaitsevahenditele tuleb arvestada ka seadusest
tulenevaid õiguskaitsevahendeid, mida kasutatakse vastavalt rikkumise olemusele kas
VÕS peatükk 35 või 36 alusel.
13.3.
Raamlepinguga reguleerimata küsimustes või olukorras, kus mõni lepingu säte
on vastuolus seadusega, lähtutakse Eesti Vabariigis kehtivast seadusandlusest.
14. Lisad, mida koos raamlepinguga ei allkirjastata
14.1.Lisa 1 – Tehniline kirjeldus;
14.2.
Lisa 2 – Hankelepingu projekt;
14.3.
Lisa 3 – Pakkumus.

9

15. Poolte allkirjad
Tellija:
...

Täitja:
...

/allkirjastatud digitaalselt /

/allkirjastatud digitaalselt /

10

Hankelepingu projekt
SA Eesti Rahvusvahelise Arengukoostöö Keskus (edaspidi tellija), registrikood
90015347, Tatari tn 1, 10116 Tallinn, keda esindab põhikirja alusel juhatuse liige Klen Jäärats
ja
_______, (edaspidi täitja), registrikood_____, aadress____, keda esindab _______
edaspidi eraldi pool või koos pooled, sõlmisid raamlepingu nr ____ alusel käesoleva
hankelepingu (edaspidi leping) alljärgnevas:
1. Lepingu ese
1.1. Lepingu esemeks on riigihanke „___“ alusdokumentides (minikonkursi viitenumber
___) tehnilises kirjelduses nimetatud asjad/litsentsid/tootetugi/___ (edaspidi asi).
1.2. Lepingut rahastatakse projektist nr ___ . Asja märgistamisel lähtutakse ___ .
2. Lepingu täitmise tingimused
2.1. Täitja annab asja üle päev.kuu.aasta, vajadusel koos paigaldamise ja
seadistamisega.
2.1.1. Litsentside kehtivuse periood on ___ ;
2.1.2. Tootetoe kehtivuse periood on ___ ;
2.1.3. ___ .
2.2. Asjad antakse üle ja võetakse vastu tehnilises kirjelduses ja raamlepingus
kokkulepitud tingimustel.
2.3. Siia sisestatakse kõik erisused võrreldes raamlepingus sätestatuga.
3. Lepingu hind
3.1. Tellija tasub lepingu alusel tellitud asjade eest kokku ___ (maksumus
sõnadega) eurot käibemaksuta.
3.2. Asjad antakse üle järgnevalt:
3.2.1. ___;
3.2.2. ___.
3.3. Täitjal on õigus esitada e-arve pärast asjade aktiga vastu võtmist. Arvel tuleb märkida
riigihanke nimetus, lepingu osa viitenumber, lepingu number ja kontaktisiku andmed.
3.4. Arve maksetähtaeg peab olema vähemalt 14 kalendripäeva alates nõuetekohase arve
laekumisest.
4. Poolte vahelised teated ja kontaktisikud1
4.1. Teadete edastamisel ja kätte toimetamisel lähtutakse raamlepingu regulatsioonist.
4.2. Tellija kontaktisikuks lepingu täitmisel on ________, tel ________, e-post
______ või tema asendaja.
4.3. Täitja kontaktisikuks lepingu täitmisel on ________, tel ________, e-post
______ või tema asendaja.

1 Eemaldada olukorras, kus kontaktisikud ei ole võrreldes raamlepinguga muutunud.

11

5. Lõppsätted
5.1. Leping jõustub sellele poolte poolt allakirjutamise hetkest ja kehtib kuni poolte poolt
oma lepinguliste kohustuste täitmiseni.
5.2. Lepingu dokumendid koosnevad riigihanke alusdokumentidest, sh lepingu lisadest,
lepingu muudatustest ja pakkumusest.
5.3. Lepingu lahutamatuteks osadeks lepingu sõlmimise hetkel on järgmised dokumendid,
mida ei allkirjastata koos hankelepinguga:
5.3.1. Lisa 1 - Tehniline kirjeldus;
5.3.2. Lisa 2 – Pakkumus;
5.3.3. ______ .
6. Poolte allkirjad

Tellija:

Täitja:

12

