RAAMLEPING OSA …1
SA Eesti Rahvusvahelise Arengukoostöö Keskus (edaspidi tellija), registrikood
90015347, Tatari tn 1, 10116 Tallinn, keda esindab põhikirja alusel juhatuse liige Klen Jäärats
ja
________, registrikood ________, aadress ________, keda esindab põhikirja alusel
juhatuse liige ________ (edaspidi töövõtja 1 või pool),
________, registrikood ________, aadress ________, keda esindab põhikirja alusel
juhatuse liige ________ (edaspidi töövõtja 2 või pool),
________, registrikood ________, aadress ________, keda esindab põhikirja alusel
juhatuse liige ________ (edaspidi töövõtja 3 või pool) ning

Sisestatakse kõik töövõtjad
edaspidi eraldi pool või koos pooled, on sõlminud käesoleva raamlepingu (edaspidi leping)
alljärgnevas:

1. Lepingu eesmärk ja ese
1.1. Tellija poolt korraldatud riigihanke „Info- ja küberturvalisuse alased asjad ja
teenused“ (viitenumbriga 301036, osa …) alusel sõlmitud raamlepingu eesmärk on
kokku leppida, kuidas toimub raamlepingu kehtivuse ajal raamlepingu esemeks
olevate tööde tellimiseks hankelepingute sõlmimine tellija ja raamlepingu partnerite
vahel.
1.2. Raamleping ei kohusta tellijat töid tellima.
1.3. Raamlepingu kehtivus on 48 kuud või kuni kohustuste täitmiseni või raamlepingu
lõpetamiseni või raamlepingu rahalise mahu täituvuseni.
1.4. Raamlepingut võidakse rahastada lisaks riigieelarvele ka välisvahenditest (s.o hankija
eelarve välised finantsvahendid).
2. Üldtingimused
2.1. Raamlepingu juurde kuuluvateks lahutamatuteks osadeks loetakse kõik lisad ja
riigihanke alusdokumendid ning töövõtja riigihankes esitatud pakkumus ja
pooltevahelised kirjalikud teated, mida raamlepingu lisadena eraldi ei allkirjastata.
2.2. Kui hankelepingu tingimus erineb raamlepingu tingimusest, loetakse ülimuslikuks
hankelepingu tingimus. Kui lepingu lisades esinevad tingimused erinevad lepingu
tingimustest, loetakse ülimuslikuks lepingu tingimus.
2.3. Raamlepingu täitmise käigus võib kokku leppida täiendavaid tingimusi, kui need on
vajalikud rahastamise tingimustest tulenevate nõuete täitmiseks.
2.4. Kui hankelepingu alusel teostatavate tööde rahastamisega seonduvad täiendavad
tingimused, on töövõtjal kohustus järgida hankelepingus teatavaks tehtud
finantsvahendite kasutamisest tulenevaid nõudeid, sh kasutada programmi
tingimustes nõutud sümboolikat.

1 See raamlepingu projekt on osadele 1 ja 2

1

2.5. Pooled teevad raamlepingu ja selle alusel sõlmitud hankelepingute täitmiseks ja nende
eesmärkide saavutamiseks koostööd. Pooled kohustuvad tegema kõik vajalikud
pingutused, et täita hankeleping õigeaegselt ja vastavalt kokkulepetele.
2.6. Pooled võivad kokkuleppel kaasata tööde kvaliteedi või tööde vastuvõtmise
hindamiseks mõlema poole poolt aktsepteeritud sõltumatu eksperdi või audiitori. Kui
tellija hinnang tööde kvaliteedile või tööde vastuvõtmisele osutub ekspertiisi
tulemusel põhjendamatuks, hüvitab tellija ekspertiisikulud. Kui ekspertiis kinnitab
tellija hinnangut kvaliteedile või tööde vastuvõtmisele, jäävad ekspertiisikulud
töövõtja kanda.
2.7. Poolel on õigus teha teisele poolele ettepanekuid hankelepingute täitmise kvaliteedi
tõstmiseks. Kui pool on esitanud teisele poolele hankelepingu täitmisega seotud
küsimuses päringu, on pool kohustatud sellele sisuliselt reageerima (asjakohast
tagasisidet andma) võimalikult kiiresti, kuid hiljemalt 5 tööpäeva jooksul, v.a juhul kui
pöördumine nõuab täiendavat analüüsi või info süstematiseerimist.
2.8. Pooltel on kohustus osa võtta töökoosolekutest töö käigus tekkinud probleemide
lahendamiseks ja infovahetuseks tellija juures kohapeal või virtuaalselt.
Töökoosolekutel osalemist tellija ei tasusta, v.a juhul, kui hankelepingus on kokku
lepitud teisiti.
2.9. Lepingu täitmise keel on eesti ja inglise keel, muuhulgas on need ka hankelepingute
sõlmimise, töökoosolekute jm suhtluse ning tööde dokumenteerimise keel. Pooled
võivad kokku leppida vajaduses täita lepingut muudes keeltes, kuid tagatud peab
olema inglise keelt valdav projektijuht ning eesti keeles suhtlemise ja
dokumenteerimise võimekus (sobib ka tõlgi abil).
3. Poolte õigused ja kohustused
3.1. Töövõtja kohustub:
3.1.1. täitma lepingut hankelepingus kokkulepitud tingimustel ja ulatuses, sh tagama
tööde õigeaegse alustamise, teostamise, valmimise ja tellijale üleandmise;
3.1.2. tagama hankelepingu täitmiseks vajalike ressursside olemasolu, tööde
teostajate kõrge professionaalse taseme ning vajaliku tehnoloogia ja metoodikate
väga hea tundmise, omama lepingu täitmiseks sobivaid keskkondi, koos kõige
sinna juurde kuuluvaga, sh kasutatava tarkvara litsentsid, või kasutama tellija
olemasolevaid jagatud keskkondi;
3.1.3. tegema koostööd kolmandate osapooltega pidades silmas tellija vajadusi (nt
äritellijaga, teiste arenduspartneritega jne);
3.1.4. teavitama viivitamatult tellijat lepingu täitmist takistavatest asjaoludest, mis
segavad hankelepingu nõuetekohast täitmist;
3.1.5. juhinduma tellija suunistest ja eeskirjadest lepingu eesmärkide saavutamisel,
pöördudes selleks vajadusel tellija poole;
3.1.6. arvestama, et hankelepingu täitmiseks võib olla vajadus muuta ja täiendada
olemasolevat koodi ning tagama protsesside ja funktsionaalsuse tervikluse pärast
koodi muutmist või täiendamist;
3.1.7. töötunni põhiselt tellitavate tööde puhul esitama tellijale lepingu täitmise
ajaaruandeid (iga meeskonnaliige isiklikult);
3.1.8. osutama tellijale teostatud töö osas tuge, sh pakkuma konsultatsiooni ja
koolitusi kuni garantiiaja lõpuni;
3.1.9. täitma lepingut kvaliteetselt ning vastavalt valdkonna headele tavadele ja
praktikale. Tellija eeldab, et töövõtja on küberturvalisuse valdkonna
professionaal, kes saab aru ning võtab teadlikult enda kanda hankelepingu
2

funktsionaalsete ja mittefunktsionaalsete nõuete täidetavuse ja tulemuse
saavutatavuse riski. Sellest tulenevalt laieneb töövõtjale ka selliste tööde tegemise
kohustus, mida ei ole hankelepingus kokku lepitud, kuid mis oma olemusest
lähtuvalt kuuluvad hankelepinguga seotud tööde hulka. Nimetatud tööde
tegemine ei kuulu eraldi tasustamisele ning töövõtja teostab kirjeldatud tööd
hankelepingu täitmise raames;
3.1.10. viivitamata teavitama tellijat töövõtja vastu suunatud küberintsidendist ning
esitama töövõtja nõudmisel tellijale küberintsidendi raporti;
3.1.11. teavitama kirjalikku taasesitamist võimaldavas vormis oma mistahes huvist,
mis võib põhjustada lepingu täitmisel huvide konflikti tekkimist;
3.1.12. mitte edastama lepingu täitmise käigus saadud isikuandmeid väljapoole
Euroopa Liidu liikmesriikide, Euroopa Majandusühendusse kuuluvate riikide ja
projekti asukohariigi territooriumit ilma tellija sellekohase selgesõnalise kirjaliku
nõusolekuta;
3.1.13. kasutama ja töötlema lepingu täitmise käigus saadud isikuandmeid üksnes
lepingu täitmiseks ja tellija dokumenteeritud juhiste alusel, välja arvatud juhul,
kui töövõtja on kohustatud teavet töötlema töövõtja suhtes kohalduva õiguse
alusel. Viimati nimetatud juhul teavitab töövõtja tellijat vastava kohustuse
olemasolust enne teabe töötlemist, kui selline teavitamine ei ole olulise avaliku
huvi tõttu töövõtja suhtes kohalduva õigusega keelatud.
3.2. Töövõtjal on õigus:
3.2.1. saada lepingu täitmise eest hankelepingus kokkulepitud ulatuses ja korras tasu;
3.2.2. kasutada lepingu täitmisel alltöövõtjaid, kooskõlastades selle eelnevalt
kirjalikult tellijaga. Alltöövõtjate tegevuse ja tegevusetuse eest vastutab tellija ees
täitja;
3.2.3. anda arve esitamise õiguse üle kolmandale isikule lepingu muudatust
sõlmimata, kui ta on tellijale esitanud sellekohase teate
3.3. Tellija kohustub:
3.3.1. tasuma töövõtjale töö eest vastavalt lepingus sätestatud tingimustele ja korrale;
3.3.2. andma töövõtjale selgelt ja õigeaegselt töö teostamiseks vajalikke juhiseid ja
informatsiooni, mis võib aidata kaasa töö parima lõpptulemuse saavutamiseks;
3.3.3. viivitamatult, kuid mitte hiljem kui kahe tööpäeva jooksul alates vastavate
asjaolude ilmnemisest kirjalikult informeerima töövõtjat selliste asjaolude
ilmnemisest, millised võivad takistada töö teostamist.
3.4. Tellijal on õigus:
3.4.1. kontrollida igal ajal lepingu täitmist ja anda täitjale selleks kohustuslikke
suuniseid;
3.4.2. keelduda osaliselt või täielikult tasu maksmisest, kui täitja ei teostanud
nõuetekohaseid töid kokku lepitud tähtajaks ja täitja poolne rikkumine ei ole
objektiivselt põhjendatud;
3.4.3. kaasata lepingu täitmiseks tellija teisi riigiasutusi informatsiooni andmisel,
maksja ja/ või töö kvaliteedi kontrollija rollis. Kolmanda osapoole kaasamine
tellija poolt ei ole käsitletav raamlepingu muutmisena riigihangete seaduse
mõttes.
4. Töö üleandmine ja vastuvõtmine
4.1. Töövõtja teostab töö vastavalt hankelepingule ja selle lisadele, mis tehakse teatavaks
minikonkursi raames.
4.2. Töövõtja esitab tehtud tööd tellija kontaktisikule üle vaatamiseks ja ettepanekute
esitamiseks. Tellija vaatab esitatud etapi töö üle 10 tööpäeva jooksul töö üleandmisest
3

alates ning esitab töövõtjale oma kommentaarid. Vajadusel korraldatakse töövõtja ja
tellija kohtumine.
4.3. Töövõtja viib omal kulul vajalikud parandused sisse töö lõppversiooni või tellija
määratud muu mõistliku tähtaja jooksul. Seejärel kirjutavad pooled alla töö
üleandmise-vastuvõtmise aktile, milles kinnitatakse, et töö on üle antud, üle vaadatud
ja vastu võetud.
4.4. Lepingu alusel koostatavad dokumendid antakse tellijale üle korrektselt vormistatult
ja minikonkursi alusdokumentides määratud keeles (inglise või eesti). Dokumendid
esitatakse digitaalsel kujul ning dokumentide vormingu lepivad pooled kokku lepingu
täitmisel.
4.5. Tellija poolt allkirjastab töö üleandmise-vastuvõtmise aktid lepingus nimetatud
kontaktisik.
4.6. Poolte kokkuleppel võib hankelepingus nimetatud tähtaegu muuta, kui selle tingivad
hankelepingu sõlmimise hetkel ettenägematud asjaolud ja tähtagade muutmine on
vajalik töö kvaliteetsemaks teostamiseks. Muuhulgas on töövõtjal õigus teha tellijale
ettepanek tähtaegade muutmiseks, kui selle tingib tellija lepinguliste kohustuste
rikkumine, ning tellijal on õigus tagasi lükata töövõtja ettepanek tähtaegade
pikendamiseks, kui selle tingib töövõtja lepinguliste kohustuste rikkumine.
5. Tasu ja tasumise tingimused
5.1. Raamlepingu kehtivuse ajal on maksimaalseks töötunni hinnaks järgmised hinnad
käibemaksuta vastavalt pakkumustele:
5.1.1. Töövõtja 1 ühe töötunni tasu __ eurot käibemaksuta;
5.1.2. Töövõtja 2 ühe töötunni tasu __ eurot käibemaksuta;
5.1.3. Sisestatakse kõikide töövõtjate tasud
5.2. Pakkumuse koosseisus esitatud ühe töötunni maksumust indekseeritakse esimest
korda alates 01.02.2027. Iga kalendriaasta veebruarikuu 1. kuupäeva seisuga toimub
ühe töötunni maksumuse indekseerimine järgneva 12 kuu jooksul läbi viidavatele
minikonkurssidele, st kehtivate hankelepingute raames töötunni hind ei muutu ja
indekseeritud
hinda saab
pakkuda
indekseerimisjärgsel
minikonkursil.
Indekseerimine toimub tarbijahinnaindeksi alusel, st indekseerimise hetkele eelneva
täispika kalendriaasta tarbijahinnaindeksi muudatuse võrra tõuseb või langeb ühe
töötunni maksimaalne maksumus. Maksimaalselt võib lepingu koguperioodil
indekseerimise tulemusel ühikuhind tõusta 20% esialgu esitatud ühikuhinnast.
Negatiivse tarbijahinnaindeksi korral vähendatakse ühe töötunni maksumust
vastavalt tarbijahinnaindeksi muutusele, aga mitte väiksemaks, kui lepingu
sõlmimisel kokku lepitud ühe töötunni maksumus.
5.3. Raamlepingu maht on maksimaalselt xxx2 eurot käibemaksuta, mis summeeritakse
kõikide töövõtjatega sõlmitud hankelepingute alusel.
5.4. Tellija tasub töö eest töövõtjale vastavalt esitatud arvetele, mis on kooskõlas koostatud
ja mõlemapoolselt allkirjastatud aktiga.
5.5. Töövõtja esitab tellijale Eesti e-arve standardile vastavad e-arved. E-arve tuleb esitada
tellija e-arve operaatori (AS Fitek) ostuarvete halduskeskkonda. E-arves peab lisaks
standardis nimetatud andmetele olema toodud ka tellija kontaktisiku ees- ja
perekonnanimi, lepingu number, lepinguosa viitenumber ja riigihanke viitenumber.
5.6. Töövõtja poolt esitatavad arved peavad selgelt ja üheselt viitama hanke- ja
raamlepingule,
vastama
üleandmise-vastuvõtmise
aktis
sätestatule
ja

Lisatakse sõlmimisel ja koosneb eeldatavast maksumusest, millele lisatakse 20% indekseerimise
katmiseks.
2

4

käibemaksuseaduse nõuetele. Käesolevas punktis esitatud tingimustele mittevastav
arve ei kuulu tasumisele.
5.7. Tellija tasub esitatud arved 14 kalendripäeva jooksul nõuetekohase arve saamisest
arvates. Arvel märgitud summa laekumise kohaks on töövõtja poolt arvel märgitud
arveldusarve number.
5.8. Arve tasumise kuupäevaks loetakse vastava maksekorralduse riigikassale esitamise
kuupäev.
6. Töövõtja meeskond
6.1. Lepingu täitmisel osalevad raamhanke pakkumuses esitatud meeskonnaliikmed, v.a
juhul, kui täitjast mittesõltuval asjaolul ei ole seda võimalik teha ja meeskonnaliige on
asendatud tellija kirjalikku taasesitamist võimaldaval nõusolekul uue, hanke
tingimustele vastava meeskonnaliikmega.
6.2. Täitja võib tellija kirjalikku taasesitamist võimaldaval nõusolekul kaasata täiendavaid
meeskonnaliikmeid. Täiendavad meeskonnaliikmed peavad vastama riigihankes
seatud nõuetele.
6.3. Kui hankemenetluse käigus hinnati meeskonnaliikme kogemusi ja hinnatud
meeskonnaliige asendatakse või meeskonda täiendatakse, peab asendav või lisatav isik
hindamisel samaväärselt punkte koguma. Asendada või täiendada on lubatud tellija
kirjalikku taasesitamist võimaldaval nõusolekul.
6.4. Täitja asendab tellija nõudmisel ja määratud tähtajaks meeskonnaliikme, kui isik
osutub tellija põhjendatud arvamuse kohaselt lepingujärgsete ülesannete täitmiseks
ebakompetentseks või ebasobivaks või kui tema lepingujärgsete ülesannete täitmine
kahjustab pidevalt lepingu täitmist. Täitja kannab kõik asendusega kaasnevad kulud.
Täiendavalt kaasatud meeskonnaliikmed peavad vastama rollile seatud
hanketingimustele.
6.5. Täitja garanteerib riigihankes isikuliselt mitte välja toodud meeskonnaliikmete
olemasolu ja vastavuse riigihankes nõutud kvalifikatsioonile/varasemale
töökogemusele ning esitab tööde teostajad nimeliselt hankelepingu sõlmimisel.
6.6. Tellija võib lepingu sõlmimisel tellida lisaks riigihankes nõutud meeskonnaliikmete
rollidele uusi rolle, kui see on tingitud tellitavate tööde iseloomust ja tööde efektiivseks
teostamiseks on otstarbekas kaasata teistsuguse kompetentsiga meeskonnaliikmeid.
Sellisel juhul määratakse uue meeskonnaliikme rolli kompetentsi nõuded
minikonkursil/ tellimuses.
6.7. Täiendavalt kaasatud isikutele rakenduvad kõik konfidentsiaalsusnõuded.
7. Hankelepingute sõlmimine
Kohaldatakse juhul, kui raamleping sõlmitakse mitme partneriga (ning eemaldatakse
alltoodud ühe partneriga töö tellimise punktid):
7.1. Tööde teostamise aluseks on sõlmitud hankeleping.
7.2. Tellija korraldab minikonkursse vastavalt tegelikule vajadusele ning raamlepingu
partnerid peavad olema valmis võimalike ajaliste pauside tekkimiseks tööde tellimise
vahel.
7.3. Lepingu sõlmimiseks esitab tellija raamlepingu partneritele kirjalikku taasesitamist
võimaldavas vormis ettepaneku pakkumuse esitamiseks (korraldab minikonkursi) ja
annab mõistliku aja pakkumuse esitamiseks, arvestades tööde keerukust ja
pakkumuse esitamiseks vajalikku aega.
5

7.4. Sõlmitava hankelepingu tehnilises kirjelduses määrab tellija tööde sisu ja üle antavad
tulemid (tööde loetelu), võimalusel tööde mahu, ajalised ja eelarvelised piirangud,
etapid jm olulised tingimused.
7.5. Minikonkursil on õigus seada täiendavaid tingimusi meeskonnale vastavalt
hankelepingu esemele. Samuti on minikonkursil alati õigus kohaldada kõrvaldamise
aluseid ning küsida hankepassi. Minikonkursil on õigus määrata kohustuslikuna ka
sihtriigi ettevõtete, kodanike või asutuste kaasamine tööde teostamisse ehk nõuda
kohalike partnerite kasutamist.
7.6. Minikonkursi läbiviimisel valib tellija majanduslikult soodsaima pakkumuse
järgnevalt:
7.6.1. „tööde teostamise kogumaksumus“, „tööde kuumaksumus“, „ühe töötunni
maksumus“, “litsentsi tasu” vms (sõltuvalt tellitavate tööde metoodikast) osakaal
vahemikus: 30 – 40%;
7.6.2. „kvaliteedikriteerium“: planeeritava/ tellitava tööga seotud ülesanne, näiteks
töö teostamise kavand, meeskonna täiendav kogemus, kohalike kaasamine,
hooldus- ja garantiitingimused jms vahemikus: 60 - 70%.
7.7. Tellijal on õigus p 7.6 sätestatu asemel seada fikseeritud eelarve ning valida
majanduslikult soodsaim pakkumus järgnevalt:
7.7.1. „teostatavate tööde maht (nt tundides/ajas vms)/ skoop vms“ osakaal vahemikus:
30 – 40%;
7.7.2. „kvaliteedikriteerium“: planeeritava/ tellitava tööga seotud ülesanne, näiteks
töö teostamise kavand, meeskonna täiendav kogemus, kohalike kaasamine jms
vahemikus: 60 - 70%.
7.8. Minikonkursi tingimustes sätestatakse, kui mitme töövõtjaga sõlmitakse hankeleping,
st tellija võib soovi korral sõlmida lepingud mitme partneriga, kui see on asjaolusid
arvestades vajalik.
7.9. Tellijal on õigus küsida vajadusel täiendavaid kinnitusi ja andmeid tööde osutamiseks
vajalike eelduste olemasolu kohta.
7.10.
Pakkumuse esitamisel tuleb järgida kõiki minikonkursi nõudeid ja tingimusi.
7.11. Tellija avab pakkumused pärast minikonkursi kutses määratud tähtaega.
7.11.1. Tellija
kontrollib
pakkumuste
vastavust
ja
hindab
määratud
hindamiskriteeriumite alusel kõiki nõuetele vastavaid pakkumusi, milles ei esine
sisulisi kõrvalekaldumisi minikonkursi tingimustest. Tellija ei hinda pakkumusi,
mis ei vasta minikonkursi tingimustele. Seejärel kontrollib tellija eduka pakkuja
kvalifitseerimistingimustele vastamist ning teostab kõrvaldamise aluste kontrolli.
7.11.2. Tellija võib pakkumusi hinnata enne pakkumuste vastavuse või pakkujate
suhtes kõrvaldamise aluste puudumise ja kvalifitseerimistingimustele vastamise
kontrollimist. Sellisel juhul kontrollib tellija pakkumuse vastavust, pakkuja
kvalifitseerimistingimustele vastamist ja kõrvaldamise aluste puudumist vaid
edukal pakkujal. Kui eduka pakkuja pakkumus osutub kontrollimise tulemusena
mittevastavaks, pakkuja ei täida kvalifitseerimistingimusi või pakkuja
kõrvaldatakse menetlusest, on tellijal õigus tunnistada edukaks hindamise
tulemusena paremusjärjestuses järgmine pakkuja ning teostada kirjeldatud
kontrollid tema osas.
7.12.
Kui minikonkursile laekub üks vastavaks tunnistatud pakkumus, siis on
hankijal õigus sisulist hindamist mitte läbi viia ning pakkumusele omistatakse
maksimaalsed punktid.
7.13.
Kui pakkumus ei vasta minikonkursi tingimustele, lükatakse see tagasi.
6

7.14.
Tellijal on õigus enne hankelepingu sõlmimist tunnistada minikonkurss omal
algatusel põhjendatud vajadusel kehtetuks, teavitades sellest raamlepingu partnereid.
7.15.
Tellijal on õigus pakkumus tagasi lükata ja otsustada hankelepingut mitte
sõlmida või vastavalt raamlepingule minikonkurss kehtetuks tunnistada, kui:
7.15.1. pakkumus(ed) ei vasta tingimustele;
7.15.2. pakkumus(ed) ületavad eeldatavat maksumust;
7.15.3. tellija ei saa välisvahenditega seotud hankelepingu sõlmimiseks heakskiitu
lõplikule taotlusele.
7.16.
Kui minikonkursile ei laeku ühtki pakkumust või ükski pakkumus ei osutu
edukaks (sh tekib olukord, kus pakkuja ei läbi taustakontrolli), siis on tellijal õigus teha
pakkumine sama hanke esemega otselepingu sõlmimiseks nii, et lepingu täitmise
tingimusi oluliselt ei muudeta. Hankijal on lubatud vastavalt minikonkursi nurjumise
põhjustele teha muudatusi hankelepingu kestvuses, sh tähtaegades, ja mahus.
Hankelepingu eset ehk skoopi muuta lubatav ei ole. Otsepakkumise võib teha
järgmises järjekorras:
7.16.1. Esmalt teha pakkumine hankelepingu sõlmimiseks raamlepingu sõlmimisel
enim hindepunkte teeninud töövõtjaga;
7.16.2. Seejärel võib pakkumised teha hankelepingu sõlmimiseks vastavalt hindamise
järjestusele järgmistele töövõtjale.
7.17.
Tellija sõlmib hankelepingu tööde teostamiseks vastavalt minikonkursi
tingimustele ning teavitab minikonkursi tulemusest raamlepingu partnereid. Töövõtja
kohustub hankelepingu allkirjastama hiljemalt 3 tööpäeva jooksul hankelepingu
allkirjastamiseks saatmisest.
Kohaldatakse juhul, kui raamleping sõlmitakse ühe pakkujaga (ning eemaldatakse mitme
pakkujaga ülal toodud tööde tellimise punktid). Kui raamleping on sõlmitud hankemenetluse
tulemusel ühe pakkujaga, minikonkursse läbi ei viida:
7.18.
Tööde teostamise aluseks on sõlmitud hankeleping. Hankeleping loetakse
sõlmituks nii tellimuse esitamisel ja tellija poolt pakkumuse aktsepteerimisel kui ka
hankelepingu sõlmimisel konkreetsel vormil. Pakkumusena käsitletakse selles
alapunktis pakkumuse täpsustamist RHS § 30 lg 3 tähenduses.
7.19.
Tellimuste esitamiseks ja hankelepingu sõlmimiseks pöördub tellija otse
töövõtja poole, esitades hankelepingu sõlmimise tingimused.
7.20.
Tööde teostamine toimub tellimuses fikseeritud tehnilise kirjelduse alusel,
milles on määratud tööde sisu ja üle antavad tulemid (tööde loetelu), võimalusel tööde
maht, ajalised ja eelarvelised piirangud jm olulised tingimused. Tingimused võivad
olla fikseeritud etapiti. Tingimuste raames võib tellija seada kohustusena sihtriigi
kohalike partnerite kaasamist lepingu täitmisel.
7.21.
Tööde tellimiseks esitab tellija töövõtjale kirjalikku taasesitamist võimaldavas
vormis tellimuse, välja arvatud jooksva konsultatsiooni vajaduse korral. Tellimus on
töövõtjale esitatav kirjalik pöördumine tööde teostamiseks, kas tellimuskirjana, mille
järel sõlmitakse hankeleping kindlal vormil või tööde halduskeskkonna kaudu.
7.22.
Tellija annab mõistliku aja pakkumuse esitamiseks, arvestades tellitavate tööde
keerukust ja pakkumuse esitamiseks vajalikku aega. Pakkumuse esitamisel tuleb
järgida kõiki tellimuses esitatud nõudeid.
7.23.
Töövõtja hindab võimalusel tellimuse alusel töö mahtu ja esitab tellimuses
määratud tähtajaks hinnapakkumuse töö teostamiseks ja/või vajadusel muud
tellimuses nõutud andmed (pakkumus).

7

7.24.
Kui pakkumus ei vasta tellimuse tingimustele või ei ole muul põhjusel
vastuvõetav, lükatakse see tagasi.
7.25.
Tellijal on õigus esitatud pakkumus tagasi lükata ja otsustada hankelepingut
mitte sõlmida või vastavalt raamlepingule esitatud tellimus kehtetuks tunnistada, kui:
7.25.1. pakkumus ei vasta tingimustele;
7.25.2. tellija vajadus tellimuse täitmiseks kaob või muutub;
7.25.3. ületab eeldatavat maksumust või;
7.25.4. tellija ei saa välisvahenditega seotud hankelepingu sõlmimiseks heakskiitu
täistaotlusele.
7.26.
Tellija sõlmib hankelepingu tööde teostamiseks vastavalt minikonkursi
tingimustele ning teavitab minikonkursi tulemusest raamlepingu partnereid. Töövõtja
kohustub hankelepingu allkirjastama hiljemalt 3 tööpäeva jooksul hankelepingu
allkirjastamiseks saatmisest.
8. Vigadest teavitamine, veaparandused ja garantii
8.1. Veaparandused on parandused töös, mis avastatakse ja kõrvaldatakse hankelepingu
kehtivuse perioodil. Garantii hakkab kehtima hankelepingu lõppedes.
8.2. Pool teavitab avastatud vigadest teist poolt esimesel võimalusel kokkulepitud viisil.
Vea avastanud pool registreerib vea, märkides võimalusel vea põhjuse, eeldatava vea
parandamise tähtaja ning kriitilisuse.
8.3. Töövõtja on kohustatud veaparanduse teostama vähima võimaliku aja jooksul.
8.4. Kui töövõtja annab vigade parandamise järgselt üle tööd, milles tellija
vastuvõtutestimise käigus esineb jätkuvalt vigu (teistkordne vigadega tööde
üleandmine), võib tellija otsustada, kas anda töövõtjale uus tähtaeg vigade
parandamiseks või kõrvaldada vead ise või kolmanda isiku kaasabil, vähendades
töövõtjale makstavat tasu võrdeliselt vigade parandamiseks tehtud kulutustega.
8.5. Töövõtja annab hankelepingu alusel teostatud töödele garantii vähemalt 12 kuud
(täpsustatakse minikonkursi alusdokumentides), kui see on objektiivselt võimalik.
Vastav kokkulepe märgitakse hankelepingusse igakordselt.
8.6. Garantiiga on hõlmatud kõik garantii tähtaja jooksul töös ilmnevad vead ja
mittevastavused, mis ei ole tekkinud tellija või kolmandate osapoolte tegevuse
tagajärjel. Garantiiga on hõlmatud ka kõigi tööde muudatused ja modifikatsioonid,
mis on tehtud töövõtja poolt ja mis ei ole oluliselt muutnud varasemalt tehtud tööd.
8.7. Töövõtja kõrvaldab garantii kehtivuse ajal töödes avaldunud vead ja mittevastavused
tasuta, sealhulgas uuendab või asendab kõik seonduvad dokumendid.
8.8. Kui töövõtja tõendab, et kõrvaldatud viga ei olnud garantiiga hõlmatud, hüvitab tellija
töövõtja kantud otsesed kulud seoses nimetatud vea kõrvaldamisega. Kulude
hüvitamisel võetakse aluseks hankelepingus, mille raames teostatud töödes on viga
ilmnenud, fikseeritud tööde teostamise ühe töötunni hind.
8.9. Kui töövõtja ei suuda vigasid kokkulepitud tähtajaks kõrvaldada, võib tellija nimetatud
ise kõrvaldada või korraldada nende kõrvaldamise kolmanda isiku kaasabil, teavitades
sellest töövõtjat. Tellijal on õigus töövõtjalt nõuda kõigi kulutuste hüvitamist, mis
tekkisid seoses eelkirjeldatud viisil vea kõrvaldamisega, kui tegemist oli garantiiga
hõlmatud veaga.
9. Intellektuaalne omand
9.1. Intellektuaalse omandi õigused lepingu alusel teostatud töö tulemitele kuuluvad
tellijale käesolevas lepingus sätestatud tingimustel juhul, kui see on objektiivselt

8

võimalik (täpsustub minikonkursil vastavalt lepingu esemele). Tasu autoriõiguste
üleandmise ja litsentsimise eest sisaldub lepingu tasus.
9.2. Tellijale kuuluvad võimalusel töö tulemite osas kõik autori varalised õigused ja
ainulitsents, kaasa arvatud õigus lepingu täitmisel töövõtja poolt koostatud
dokumente reprodutseerida, töödelda, levitada ja üldsusele kättesaadavaks teha
mistahes vormis ja kandjal, ilma geograafiliste piiranguteta ning tähtajatult. Varalised
õigused ja ainulitsents loetakse tellijale üleläinuks üleandmise-vastuvõtmise akti
allkirjastamisega poolte poolt.
9.3. Tellijal on õigus teha ise või tellida kolmandalt isikult töö tulemitele arendusi ja
muudatusi töövõtjalt täiendavat luba taotlemata ja töövõtjat teavitamata tingimusel,
et selliste arenduste ja muudatuste puhul on selgelt aru saada, et nende autoriks ei ole
töövõtja. Kui see ei ole selge, peab tellija töövõtjat eelnevalt teavitama ning andma
töövõtjale võimaluse nõuda oma nime eemaldamist töö tulemitelt.
9.4. Tellijal on õigus lepingu alusel väljatöötatut vabalt kasutada, sh õigus anda lepingu
alusel loodut kolmandatele isikutele kasutamiseks.
9.5. Käesoleva peatüki sätteid on õigus minikonkursi alusdokumentides muuta või
täpsustada.
10. Konfidentsiaalsuskohustus
10.1.
Pooled kohustuvad mitte avalikustama kolmandatele isikutele lepingu alusel
saadud konfidentsiaalset informatsiooni, v.a seaduses sätestatud juhtudel.
10.2.
Pooled täidavad kõiki kehtivaid andmekaitsealaseid ja infoturvet puudutavaid
õigusakte.
10.3.
Pooled edastavad konfidentsiaalset informatsiooni ainult nendele isikutele, kes
on lepingu täitmisega otseselt seotud ja tagavad, et need isikud on teadlikud ja
täidavad konfidentsiaalsuse nõuet.
10.4.
Konfidentsiaalse informatsiooni all mõistavad pooled lepingu täitmisel
teatavaks saanud isikuandmeid ja informatsiooni, millele on kehtestatud
juurdepääsupiirang, ning muud teavet, mille avalikuks tulek võiks kahjustada poolte
huve.
10.5.
Vastutus konfidentsiaalsuskohustuse täitmise eest lasub poolel kõigi isikute
eest, kes on tema poolt lepingu täitmisele kaasatud.
10.6.
Konfidentsiaalsusnõue kehtib tähtajatult. Tulenevalt konfidentsiaalse
informatsiooni laadist on tellijal õigus seada täiendavaid nõuded ja/või juhised
isikuandmete töötlemiseks.
10.7.
Pooled ei avalikusta (sh meedias) enne hankelepingu lõplikku üleandmisevastuvõtmise akti allkirjastamist ilma teise poole kirjaliku nõusolekuta lepingu
täitmisel loodud või teatavaks saanud informatsiooni.
10.8.
Konfidentsiaalsuskohustus kehtib tähtajatult.
11. Vastutus
11.1. Pooled vastutavad oma lepinguliste kohustuste rikkumise eest seaduses ja lepingus
sätestatud korras. Poole vastutus lepingu rikkumisega tekitatud kahju eest on piiratud
ühekordse lepingu hinnaga ilma käibemaksuta. Vastutuse piirangut ei kohaldata
lepingu tahtliku rikkumise korral.
11.2.Töövõtja vastutab oma alltöövõtjate ja nende esindajate või töötajate tegevuse ja
rikkumiste eest, nagu enda tegude eest. Alltöövõtu kasutamise korral mis tahes
lepingu osa alltöövõtu korras täitmise heakskiitmine tellija poolt ei vabasta töövõtjat
ühestki tema lepingujärgsest kohustusest. Töövõtja ei või oma lepingujärgseid
kohustusi anda üle kolmandale isikule ega kaasata oma lepingujärgsete kohustuste

9

täitmiseks kolmandat isikut ilma tellija sellekohase selgesõnalise kirjaliku
nõusolekuta.
11.3.Juhul, kui tellija viivitab töövõtjale nõuetekohaselt esitatud arve alusel tasu
maksmisega üle lepingus kokkulepitud tähtaja, on töövõtjal õigus nõuda viivist kuni
0,5% tasumisega viivitanud tellijalt viivituses olevast summast iga tasumisega
viivitatud kalendripäeva eest.
11.4.Juhul, kui töövõtja viivitab töö või töö osa üleandmisega üle lepingus kokkulepitud
tähtaja, on tellijal õigus nõuda leppetrahvi kuni 0,5% lepingu alusel makstavast tasust
iga üleandmisega viivitatud kalendripäeva eest. Tellija võib nõuda leppetrahvi
tasumist ka aja eest, mil töövõtja teeb töös parandusi seoses töö mittevastavusega
lepingule. Töövõtja ei vastuta üleandmisega viivitamise eest juhul, kui viivitus tulenes
vaid tellijast sõltuvatest asjaoludest. Lepingu muude sätete rikkumise tuvastamisel on
tellijal õigus nõuda ning töövõtjal kohustus tasuda leppetrahvi kuni 1000 eurot iga
rikkumise eest.
11.5.Konfidentsiaalsuskohustuste rikkumise tuvastamise korral on kahjustatud poolel
õigus nõuda ja konfidentsiaalsuskohustust rikkunud poolel kohustus tasuda iga
vastava rikkumise eest leppetrahvi kuni 5000 eurot. Leppetrahvi suuruse määramise
õigus on leppetrahvinõuet esitaval poolel.
11.6.
Lepingu olulise rikkumise korral on tellijal õigus esitada töövõtjale leppetrahvi
nõue kuni 10 000 eurot iga rikkumise eest. Töövõtja poolse olulise hankelepingu
rikkumise korral ei pea tellija määrama täitja lepingu täitmiseks võlaõigusseaduse §-s
114 nimetatud täiendavat tähtaega ning tellijal on muu hulgas õigus hankeleping üles
öelda või hankelepingust taganeda.
11.7. Oluline rikkumine on lisaks võlaõigusseaduses sätestatule mh järgnev:
11.7.1. mõjuva põhjuseta hankelepingu sõlmimata jätmine või täitmisele mitte
asumine;
11.7.2. hankelepingu täitmiseks vajalike õiguste (sealhulgas load, litsentsid,
intellektuaalse omandi õigused) puudumine;
11.7.3. intellektuaalse omandi õiguste ja nende kasutamise tingimuste rikkumine;
11.7.4. korduv (vähemalt kahel korral) meeskonnaliikme asendamine isikuga, kes ei
vasta kokku lepitud nõuetele või meeskonnaliikme asendamine ilma osja eelneva
vähemalt kirjalikku taasesitamist võimaldavas vormis antud nõusolekuta;
11.7.5. lepingujärgsete kohustuste korduv (vähemalt kahel korral) täitmata jätmine;
11.7.6. tähtaegselt asja üle andmata jätmine selliselt, et lepingu eesmärgi täitmine ei
ole enam tähtaegselt realistik ja/või täitja poolse tegevuse või tegevusetuse tõttu
ei ole võimalik enam kasutada hankelepingu rahastamiseks ettenähtud
vahendeid;
11.8.
lepingujärgsete kohustuste üleandmine kolmandale isikule vastavat
lepingumuudatust sõlmimata.
11.9.
Leppetrahvid ja viivised tasutakse 21 kalendripäeva jooksul vastava nõude
saamisest arvates.
11.10.
Lepingust tulenevate leppetrahvide ja viiviste maksmine, samuti tekitatud
kahju hüvitamine, ei vabasta lepingut rikkunud poolt mistahes lepingujärgsete
kohustuste täitmistest.
11.11.
Lepinguga võetud kohustuste mittetäitmise või mittenõuetekohase täitmisega
tellijale või kolmandatele isikutele tekitatud kahju korral kohustub töövõtja taastama
kahju tekitamisele eelnenud olukorra või hüvitama tellija poolt olukorra taastamiseks
kantud kulud.
11.12.
Pooled võivad kokkuleppel leppetrahvi, viivise või kahjuhüvitamise nõuet
vähendada ja nõude asemel leppida kokku täiendavalt tehtavates muudes kohustustes.
Poolel on õigus oma nõue teise poole nõudega tasaarvestada.
10

11.13.
Piiramata teisi lepingu sätteid, astuvad pooled mõistlikke samme vähendamaks
kahju, mis on või võib olla aluseks mistahes lepingujärgsele kahju hüvitamise nõudele.
12. Lepingu jõustumine, muutmine ja lõppemine
12.1.Raam- ja hankeleping jõustub, kui pooled on lepingu allkirjastanud.
12.2.
Raam- ja hankeleping lõpeb lepinguliste kohustuste täitmisel, vastava lepingu
ülesütlemisel või muul seadusest tuleneval alusel.
12.3.
Tellija võib raam- ja hankelepingu igal ajal etteteatamistähtajata kirjalikult üles
öelda. Sel juhul kohustub tellija vastu võtma ülesütlemise hetkeks tehtud töö ning
maksma selle eest tasu vastavalt tehtud töö mahule. Tellija ei ole kohustatud tasuma
töö või selle osa eest, mis ei vasta lepingus ja selle lisades sätestatud tingimustele.
12.4.
Raam- ja hankelepingut võib muuta lepingus sätestatud tingimustel
pooltevahelise kirjaliku kokkuleppega, mis vormistatakse lepingu lisana.
13. Teadete edastamine ja kontaktisikud
13.1.Teadete edastamine toimub üldjuhul e-posti teel, lähtudes kodukorra tingimustest
selle olemasolul. E-posti teel, sh digitaalselt allkirjastatud dokumentide, saatmise
korral loetakse teade kättesaaduks kohale jõudmise teates märgitud kellaajal või ekirjas näidatud saatmise kellaajal.
13.2.
Juhul, kui teate edastamisel on olulised õiguslikud tagajärjed, peab teade olema
edastatud digiallkirjastatult poole allkirjaõigusliku isiku poolt. Informatiivset teadet
võib edastada ka telefoni teel. Informatiivseks loetakse teade, millega ei kaasne
õiguslikke tagajärgi.
13.3.
Kirjalik teade loetakse poole poolt kättesaaduks, kui see on üle antud allkirja
vastu või kui teade on saadetud postiasutuse poolt tähitud kirjaga poole poolt teatatud
aadressil ja postitamisest on möödunud 5 kalendripäeva.
13.4.
Tellija kontaktisik(ud) on: …. …, telefon …., e-post: …. või tema asendaja;
13.5.
Täitja kontaktisik(ud) on: …, …., telefon … e-post: …. või tema asendaja;
13.6.
Kontaktisikute pädevuses on anda teisele poolele vajaliku informatsiooni ja
juhiseid oma pädevuse piires, anda nõusolek meeskonnaliikme vahetamiseks,
kontrollida teostatud lepingu kvaliteeti, anda lepingu ese üle ja võtta vastu ning
allkirjastada akt.
13.7.
Kontaktisiku muutumisest teavitab pool kirjalikult teist poolt viivitamatult.

14. Lõppsätted
14.1.Raamlepinguga seotud vaidlused, mida pooled ei ole suutnud läbirääkimiste teel
lahendada, antakse lahendamiseks Harju Maakohtule.
14.2.
Raamlepingule kohaldub Eesti õigus. Kuivõrd tegemist on segatüüpi lepinguga,
siis lisaks üldistele lepingulistele õiguskaitsevahenditele tuleb arvestada ka seadusest
tulenevaid õiguskaitsevahendeid, mida kasutatakse vastavalt rikkumise olemusele kas
VÕS peatükk 35 või 36 alusel.
14.3.
Raamlepinguga reguleerimata küsimustes või olukorras, kus mõni lepingu säte
on vastuolus seadusega, lähtutakse Eesti Vabariigis kehtivast seadusandlusest.
15. Lisad, mida koos raamlepinguga ei allkirjastata
15.1.Lisa 1 - Tehniline kirjeldus;
15.2.
Lisa 2 – Hankelepingu projekt;
11

15.3.
15.4.

Lisa 3 – Andmetöötlusleping;
Lisa 4 – Töövõtja pakkumus.

16. Poolte allkirjad

Tellija:
...

Töövõtja:
...

/allkirjastatud digitaalselt /

/allkirjastatud digitaalselt /

12

Lisa 2
HANKELEPINGU PROJEKT
SA Eesti Rahvusvahelise Arengukoostöö Keskus (edaspidi tellija), keda esindab
põhikirja alusel juhatuse liige __
ja
___ (edaspidi töövõtja), keda esindab __
edaspidi eraldi pool või koos pooled, on sõlminud käesoleva hankelepingu (edaspidi leping)
alljärgnevas:
1. Lepingu ese
1.1. Lepingu esemeks on minikonkursi „___“ viitenumbriga __ alusdokumentides olevvas
tehnilises kirjelduses nimetatud tööd (edaspidi tööd).
1.2. Lepinguliste tööde maht tundides/kuudes/maksumusena/maksimaalse mahuna vm
määratletuna.
1.3. Lepingut rahastatakse __.
2. Tööde teostamise tingimused
2.1. Töövõtja annab töö üle päev.kuu.aasta/kuude arv alates lepingu sõlmimisest.
2.2. Töötunni põhise lepingu korral esitab töövõtja eelmise kuu töötundide ajaaruande,
mis sisaldab teostatud töötunde ja nende jooksul teostatud töid. Ajaaruanne
esitatakse allkirjastatult hiljemalt järgmise kalendrikuu 5. tööpäeval. Viimane
ajaaruanne esitatakse koos aktiga.
2.3. Tellitavad tööd antakse üle vastavalt lepingu tehnilises kirjelduses kokkulepitud
tingimustele.
2.4. Tellija vaatab töö üle vastavalt raamlepingu tingimustele.
2.5. Koos üle antava tööga annab töövõtja tellijale üle kõik tööde intellektuaalse omandi
õigused vastavalt raamlepingus kirjeldatule.
2.6. Garantii tingimused.
2.7. Kontaktisikud, kui erinevad raamlepingus märgitust.
2.8. Siia sisestatakse kõik erisused võrreldes raamlepingus sätestatuga.
3. Lepingu hind
Kui tegemist on töötunnipõhise lepinguga:
3.1. Lepingu täitmine toimub töötunnipõhisel arvestusel, tellija tasub üksnes lepingu
alusel tellitud ja teostatud töötundide eest.
3.2. Ühe töötunni maksumuseks lepingu täitmisel on ____ (maksumus sõnadega) eurot
käibemaksuta.
3.3. Hankelepingu reserv on 10% hankelepingu maksimaalsest mahust.
3.4. Töövõtja esitab tellijale e-arve vastavalt raamlepingu regulatsioonile.
Kui tegemist on fikseeritud kogumaksumusega:
3.5. Tellija tasub lepingu alusel tellitud tööde eest kokku ___ (maksumus sõnadega) eurot
käibemaksuta.
3.6. Tööd antakse üle järgmistes etappides:
3.6.1. ____;
13

3.6.2. ____.
3.7. Hankelepingu reserv on 10% hankelepingu maksimaalsest mahust.
3.8. Töövõtja esitab tellijale e-arve vastavalt raamlepingu regulatsioonile.
4. Lõppsätted
4.1. Leping jõustub sellele poolte poolt allakirjutamise hetkest ja kehtib kuni poolte poolt
oma lepinguliste kohustuste täitmiseni.
4.2. Lepingu dokumendid koosnevad riigihanke alusdokumentidest, sh lepingu lisadest,
lepingu muudatustest ja pakkumusest.
4.3. Lepingu lahutamatuteks osadeks lepingu sõlmimise hetkel on järgmised dokumendid:
4.3.1. Lisa 1 – Tehniline kirjeldus;
4.3.2. Lisa 2 – Pakkumus;
4.3.3. ___.
5. Poolte allkirjad
Tellija:
SA Eesti Rahvusvahelise Arengukoostöö
Keskus
Registrikood: 70000941
E-post: info@estdev.ee
(allkirjastatud digitaalselt)
__
Juhatuse liige

14

Töövõtja:
___
Registikood: __
E-post: __
(allkirjastatud digitaalselt)
__
__

Lisa 3
ANDMETÖÖTLUSE LEPING
Käesolev isikuandmete töötlemist puudutav lepingu lisa (edaspidi: lisa) on lahutamatu osa
„___” (viitenumber __) sõlmitud hankelepingule (edaspidi: leping), mis on sõlmitud SA
Eesti Rahvusvahelise Arengukoostöö Keskuse (edaspidi: vastutav töötleja3) ja ___
(edaspidi: volitatud töötleja4) vahel, teostamaks lepingus nimetatud tegevusi sihtgrupi seas
(edaspidi: klient).
1. Lepingu eesmärk
1.1. Käesoleva lisa eesmärk on kokku leppida volitatud töötleja õigustes ja kohustuses
isikuandmete töötlemisel, millest pooled juhinduvad lepingu täitmisel (edaspidi:
teenused). Lisa jõustub pärast selle allkirjastamist mõlema poole poolt. Lisa
rakendatakse, kui volitatud töötleja töötleb vastutava töötleja nimel vastavalt
lepingule kliendi isikuandmeid. Käesolev lisa kujutab endast isikuandmete töötlemist
puudutavat andmetöötlus lepingut vastavalt Euroopa Liidu isikuandmete kaitse
üldmäärusele (2016/679) (edaspidi: üldmäärus).
1.2. Andmesubjektide kategooriad ja isikuandmete liigid, mida teenuse osutamisel
töödeldakse (edaspidi: kliendiandmed), isikuandmete töötlemise kestus, iseloom ja
eesmärgid ning vastutava töötleja poolt antud juhised on välja toodud hanke
alusdokumentides, lepingus ja selle lisades.
1.3. Pooled kohustuvad järgima kõiki kohalduvaid andmekaitsealaseid õigusakte seoses
mis tahes isikuandmetega, mida on lepingu alusel jagatud.
1.4. Vastuolude korral lepingu ja käesoleva lisa sätete vahel tuleb juhinduda käesoleva lisa
sätetest.
2. Definitsioonid
2.1. Lähtuvalt käesoleva lisa eesmärkidest kasutatakse käesolevas lisas üldmääruse
mõisteid s.h. järgmiseid mõisteid:
2.1.1. „Asjakohased tehnilised ja organisatsioonilised meetmed“ tähendavad selliseid
protsesse ja protseduure, mis tehnoloogilist arengut ning rakendamise
maksumust ja isikuandmeid arvesse võttes tagavad turvalisuse taseme vastavalt
isikuandmete võimalikust volitusteta või ebaseaduslikust töötlemisest või
juhuslikust kaotsiminekust või hävitamisest või kahjustamisest tulenevale kahju
suurusele.
2.1.2. „Andmekaitseseadused“ on üldmäärus ja Eesti Vabariigis kehtivad muud
isikuandmete töötlemist reguleerivad õigusaktid ning nende rakendusaktid või
täiendavad aktid koos nende paranduste, muudatuste või asendustega, mis tahes
täitmisele kuuluvad juhendid ja tegevusjuhised, mis on väljastatud isikuandmete
kaitse eest vastutava mis tahes kohaliku või EL reguleeriva asutuse poolt.
2.1.3. „isikuandmete töötlemine” – isikuandmete või nende kogumitega tehtav
automatiseeritud või automatiseerimata toiming või toimingute kogum, nagu
näiteks kogumine, dokumenteerimine, korrastamine, struktureerimine,
säilitamine, kohandamine ja muutmine, päringute tegemine, lugemine,
kasutamine, edastamise, levitamise või muul moel kättesaadavaks tegemise teel
avalikustamine, ühitamine või ühendamine, piiramine, kustutamine või
hävitamine.
2.1.4. „isikuandmed” – igasugune teave tuvastatud või tuvastatava füüsilise isiku
(edaspidi: andmesubjekt) kohta. Tuvastatav füüsiline isik on isik, keda on
3 hankija/ tellija
4 pakkuja/ töövõtja/ teenuse osutaja/käsundisaaja

15

võimalik kaudselt või otseselt tuvastada, eelkõige sellise identifitseerimistunnuse
põhjal nagu nimi, isikukood, asukohateave, võrguidentifikaator või selle füüsilise
isiku ühe või mitme füüsilise, füsioloogilise, geneetilise, vaimse, majandusliku,
kultuurilise või sotsiaalse tunnuse põhjal;
2.1.5. „isikuandmetega seotud rikkumine” – turvanõuete rikkumine, mis põhjustab
edastatavate, salvestatud või muul viisil töödeldavate isikuandmete juhusliku või
ebaseadusliku hävimise, kaotsimineku, muutmise või loata avalikustamise või
neile juurepääsu.
3. Andmekaitse ja isikuandmete töötlemine
3.1. Volitatud töötleja kohustused:
3.1.1. Volitatud
töötleja
kohustub
töötlema
kliendiandmeid
vastavalt
andmekaitseseadustele ja lepingule ning ainult sellisel määral, mis on vajalik
teenuse osutamiseks. Kui see on lepingu täitmisega seonduvalt vajalik, võib
volitatud töötleja kliendiandmeid töödelda ka järgmistel eesmärkidel: i)
asjakohaste IT-süsteemide hooldamine ja kasutamine; ii) kvaliteedi-, riski- ja
kliendihaldusega seotud tegevused
3.1.2. Volitatud töötleja töötleb isikuandmeid ainult vastutava töötleja
dokumenteeritud juhiste alusel, sealhulgas seoses isikuandmete edastamisega
kolmandale riigile või rahvusvahelisele organisatsioonile, välja arvatud juhul, kui
ta on kohustatud tegema seda volitatud töötleja suhtes kohalduva õigusega.
Sellisel juhul teatab volitatud töötleja selle õigusliku nõude enne isikuandmete
töötlemist vastutavale töötlejale, kui selline teatamine ei ole olulise avaliku huvi
tõttu kõnealuse õigusega keelatud.
3.1.3. Volitatud
töötleja
teavitab
andmesubjekte
nende
isikuandmete
töötlemistingimustest.
3.1.4. Volitatud töötleja vastutab vastutavale töötlejale edastatud isikuandmete
õigsuse eest.
3.1.5. Volitatud töötleja kohustub võtma mõistliku aja jooksul ühendust vastutava
töötlejaga selgituste või täiendavate juhiste saamiseks, kui volitatud töötleja ei ole
vastutava töötleja juhistes kindel. Volitatud töötleja teavitab vastutavat töötlejat
kõigist avastatud vastuoludest juhendi ja Euroopa Liidu või pädeva jurisdiktsiooni
andmekaitseseaduste või määruste vahel ja sellisel juhul võib volitatud töötleja
koheselt keelduda vastutava töötleja juhendit täitmast.
3.1.6. Volitatud töötleja võib kliendiandmete töötlemiseks kasutada teisi volitatud
töötlejaid (edaspidi: teine volitatud töötleja) üksnes vastutava töötleja
kirjalikul nõusolekul. Ilma vastutava töötleja kirjaliku nõusolekuta võib volitatud
töötleja kasutada kliendiandmete töötlemiseks teisi volitatud töötlejaid üksnes
juhul, kui see on vajalik volitatud töötleja IT-teenuse osutajatele info- ja
sidesüsteemide ekspluatatsiooniks ning hoolduse korraldamiseks ja
teostamiseks. Volitatud töötleja vastutab kõigi teiste volitatud töötlejate tegevuse
eest samuti nagu enda tegevuse eest ning sõlmib teise volitatud töötlejaga
isikuandmete töötlemiseks kirjalikud lepingud vastavalt üldmääruse artiklile 28
lõikele 4, mis on lepingus sätestatuga samaväärsed (ja mitte vähem ranged). Kui
volitatud töötleja soovib lepingu kestel kaasata isikuandmete töötlemisse teisi
volitatud töötlejaid, teavitab volitatud töötleja sellest vastutavat töötlejat
kirjalikult. Pooled lepivad kokku, et kui teise volitatud töötleja kaasamine on
volitatud töötleja tegevuse toimimise jaoks oluline ning vastutaval töötlejal pole
etteheiteid teise volitatud töötleja usaldusväärsusele, nõustub vastutav töötleja
teise volitatud töötleja kaasamisega isikuandmete töötlemisse. Vastutav töötleja
kinnitab oma nõustumist teise volitatud töötleja kaasamiseks kirjalikult. Kui
16

vastutav töötleja on andnud volitatud töötlejale loa kasutada käesolevast
lepingust tulenevate kohustuste täitmiseks teisi volitatud töötlejaid, on
käesolevast lepingust tulenevate küsimuste vastamisel kontaktisikuks Vastutavale
töötlejale üksnes volitatud töötleja ning volitatud töötleja tagab selle, et kõnealune
teine volitatud töötleja täidab käesoleva lepingu nõudeid ja on sellega seotud
samal viisil nagu volitatud töötleja ise. Vastutav töötleja võib igal ajahetkel võtta
tagasi volitatud töötlejale antud loa kasutada teisi volitatud töötlejaid.
3.1.7. Volitatud töötleja kohustub hoidma lepingu täitmise käigus teatavaks saanud
kliendiandmeid rangelt konfidentsiaalsena ning mitte kasutama ega avaldama
kliendiandmeid muul kui lepingus sätestatud eesmärgil. Samuti tagama, et
isikuandmeid töötlema volitatud isikud (sh teised volitatud töötlejad, volitatud
töötleja töötajad jt, kellel on ligipääs lepingu täitmise käigus töödeldavatele
isikuandmetele) järgivad konfidentsiaalsusnõuet või nende suhtes kehtib
põhikirjajärgne konfidentsiaalsuskohustus.
3.1.8. Volitatud töötleja võtab kasutusele kõik üldmääruse artiklis 32 nõutud
meetmed isikuandmete töötlemisel ning rakendama asjakohaseid tehnilisi ja
korralduslikke meetmeid sellisel viisil, et töötlemine vastaks üldmääruses toodud
nõuetele.
3.1.9. Volitatud töötleja kohustub rakendama asjakohaseid tehnilisi ja korralduslikke
turvameetmeid kliendi andmete kaitseks juhusliku või ebaseadusliku hävitamise,
kaotsimineku, muutmise ja loata avalikustamise või neile juurdepääsu saamise
eest s.h.:
• vältima kõrvaliste isikute ligipääsu andmete töötlemiseks kasutatavatele
seadmetele;
• ära hoidma andmete omavolilist lugemist, kopeerimist ja muutmist,
samuti andmekandjate omavolilist teisaldamist;
• ära hoidma andmete omavolilist salvestamist, muutmist ja kustutamist
ning tagama, et tagantjärele oleks võimalik kindlaks teha, millal, kelle
poolt ja milliseid isikuandmeid salvestati, muudeti või kustutati või millal,
kelle poolt ja millistele andmetele juurdepääs saadi;
• tagama, et igal kliendi andmete kasutajal oleks juurdepääs ainult temale
töötlemiseks lubatud andmetele ja temale lubatud andmetöötluseks;
• tagama andmete olemasolu andmete edastamise kohta: millal, kellele ja
millised isikuandmed edastati, samuti selliste andmete muutusteta
säilimise;
• tagama, et andmete edastamisel andmesidevahenditega ja andmekandjate
transportimisel ei toimuks andmete omavolilist lugemist, kopeerimist,
muutmist või kustutamist;.
3.1.10. Volitatud töötleja aitab võimaluste piires vastutaval töötleja asjakohaste
tehniliste ja korralduslike meetmete abil täita vastutava töötleja kohustusi vastata
üldmääruse tähenduses kõigile andmesubjekti taotlustele oma õiguste
teostamisel, muu hulgas edastades kõik andmesubjektidelt saadud andmete
kontrollimise, parandamise ja kustutamise, andmetöötluse keelamise ja muud
taotlused vastutavale töötlejale viivitamatult nende saamisest alates.
3.1.11. Volitatud töötleja aitab vastutaval töötlejal täita üldmääruse artiklites 32-36
sätestatud kohustusi, võttes arvesse isikuandmete töötlemise laadi ja volitatud
töötlejale kättesaadavat teavet.
3.1.12. Vastutav töötleja võib viia läbi auditeid, taotledes volitatud töötlejalt kirjalikult
asjakohast teavet eesmärgiga kontrollida volitatud töötleja lisast tulenevate
kohustuste täitmist. Vastutava töötleja auditeid võib läbi viia kas (i) vastutav
töötleja, või (ii) volitatud töötlejaga eelnevalt kokku lepitud kolmas isik, keda
17

vastutav töötleja on selleks volitanud. Kui vastutav töötleja ja volitatud töötleja ei
jõua kokkuleppele kolmanda isiku osas, kes peaks auditi läbi viima, võib auditi
läbi viia ainult vastutav töötleja. Teabenõudes volitatud töötlejale peab
täpsustama, millist teavet, andmeid ja dokumente volitatud töötlejalt auditi osana
nõutakse. Pooled on kokku leppinud, et: 1) volitatud töötlejal on kohustus anda
vastutavale töötlejale teavet, andmeid ja dokumente, mida on mõistlikult vaja
selleks, et tõendada volitatud töötleja lepingust tulenevate kohustuste täitmist,
mis võib hõlmata olemasolevaid kolmandate osapoolte poolt teostatud
turvalisusauditite aruandeid; 2) volitatud töötleja ei avalda mis tahes teavet,
andmeid või muid dokumente, mille avaldamisega rikuks volitatud töötleja
asjakohastest
õigusaktidest
või
kutse-eeskirjadest
tulenevat
konfidentsiaalsuskohustust; 3) volitatud töötleja ei avalda mis tahes teavet,
andmeid või muid dokumente, mis on seotud käimasoleva, võimaliku või
ähvardava kohtuasja või muu vastutava ja volitatud töötleja vahelise vaidluse
lahendamisega. Vastutav töötleja käsitleb kogu volitatud töötleja poolt auditi
raames saadud teavet konfidentsiaalsena. Auditit ei või teostada sagedamini kui
kord kalendriaasta jooksul ning vastav õigus lõpeb igal juhul 2 kuu jooksul pärast
seda, kui volitatud töötleja lõpetab vastutava töötleja nimel isikuandmete
töötlemise.
3.1.13. Volitatud töötleja suunab kõik järelevalveasutuste päringud otse vastutavale
töötlejale, kuna suhtluses järelevalveasutustega pole volitatud töötlejal õigust
vastutavat töötlejat esindada ega tema nimel tegutseda.
4. Töötlemine väljaspool Euroopa Liitu / Euroopa Majanduspiirkonda
4.1. Vastutav töötleja lubab volitatud töötlejal ja teistel volitatud töötlejatel edastada
isikuandmeid riikidesse väljaspool Euroopa Majanduspiirkonda, aga ainult siis, kui
neil on selleks seaduslik alus, sh (i) vastuvõtjale, kes asub riigis, kus on tagatud piisav
isikuandmete kaitse tase, või (ii) lepingu alusel, mis vastab Euroopa Liidu nõutele
isikuandmete edastamiseks väljaspool Euroopa Liitu asuvatele isikuandmete
töötlejatele.
4.2. Pooled lepivad eelnevalt kirjalikult kokku igas väljaspool Euroopa Liitu / Euroopa
Majanduspiirkonda toimuvas kliendiandmete edastamises või töötlemises.
5. Isikuandmetega seotud rikkumisest teavitamine
5.1. Volitatud töötleja teavitab vastutavat töötlejat kõigist isikuandmetega seotud
rikkumistest või kui on alust kahtlustada, et selline rikkumine on aset leidnud, ilma
põhjendamatu viivituseta alates hetkest, kui volitatud töötleja või tema poolt kasutatav
teine volitatud töötleja saab teada isikuandmetega seotud rikkumisest või on alust
kahelda, et selline rikkumine on aset leidnud.
5.2. Volitatud töötleja peab ilma põhjendamatu viivituseta, aga mitte hiljem kui
nelikümmend kaheksa (48) tundi pärast sellest teada saamist, edastama vastutavale
töötlejale kogu isikuandmetega seotud rikkumist puudutava asjakohase
informatsiooni. Määral, mil volitatud töötlejale on vastav informatsioon kättesaadav,
peab teade kirjeldama vähemalt järgmist:
5.2.1. toimunud isikuandmetega seotud rikkumise laad, eeldatav kuupäev ja kellaaeg;
5.2.2. volitatud töötleja andmekaitseametniku või teise asjakohase kontaktisiku nimi
ja kontaktandmed, kellelt saab täiendavat informatsiooni;
5.2.3. asjaomaste andmesubjektide kategooriaid ja ligikaudset arv ning isikuandmete
asjaomaste kirjete liik ja ligikaudne arv;
5.2.4. isikuandmetega seotud rikkumise tõenäolised tagajärjed, ja

18

5.2.5. meetmeid, mida volitatud töötleja rikkumise lahendamiseks on tarvitusele
võtnud või võtab, et vältida isikuandmetega seotud rikkumisi tulevikus, ja
vajaduse korral ka meetmeid, mille abil leevendada rikkumise võimalikke
negatiivseid mõjusid.
5.3. Volitatud töötleja peab vastutava töötleja jaoks viivitamatult dokumenteerima
uurimise tulemused ja tarvitusele võetud meetmed.
5.4. Volitatud töötleja teeb vastutava töötlejaga igakülgset koostööd selleks, et välja
töötada ja täita tegevusplaani isikuandmetega seotud rikkumiste kõrvaldamiseks.
5.5. Vastutav töötleja vastutab järelevalveasutuse teavitamise eest.
6. Muud sätted
6.1. Volitatud töötleja kohustub lepingu lõppemisel tagastama vastutavale töötlejale kõik
kliendi andmed või kustutama andmed ja nende koopiad vastavalt vastutava töötleja
antud juhistele, juhul kui kehtiv seadusandlus ei nõua isikuandmete säilitamist või kui
volitatud töötlejal ei ole õiguslikku alust isikuandmete töötlemiseks iseseisva
vastutava töötlejana.
6.2. Volitatud töötleja väljastab vastutavale töötlejale volitatud töötleja esindusõigusega
isiku poolt allkirjastatud tõendi kinnitades, et lisa punktis 6.1 nimetatud toimingud on
teostatud tema ja kõigi tema poolt kasutatud teiste volitatud töötlejate poolt.
6.3. Volitatud töötleja vastutab kahju eest, mida Volitatud töötleja on tekitanud
Vastutavale töötlejale, andmesubjektidele või muudele kolmandatele isikutele
Lepingu alusel üle antud isikuandmete töötlemise tagajärjel, mida on tehtud Lepingut
või õigusnorme rikkudes, ning eelkõige isikuandmete volitamata isikutele avaldamise
tagajärjel. Kui kohaldatavaid õigusnorme või Lepingut rikutakse Volitatud töötlejale
omistatavatel põhjustel ja selle tagajärjel on Vastutav töötleja kohustatud maksma
hüvitist või trahvi, on Volitatud töötleja kohustatud hüvitama Vastutavale töötlejale
sellega seoses kantud kulud. Kui Volitatud töötleja ei täida Lepingut või täidab seda
mittenõuetekohaselt, on Volitatud töötleja kohustatud maksma leppetrahvi 1000
eurot iga rikkumise eest võlateate alusel, mis tuleb tasuda 14 päeva jooksul pärast seda,
kui Vastutav töötleja on vastava nõude väljastanud. Lepingu mittenõuetekohane
täitmine tähendab eelkõige olukorda, mil isikuandmete töötlemise põhimõtete
täitmist kontrolliv järelevalveasutus leiab, et Volitatud töötleja ei ole talle üle antud
andmeid töödelnud kooskõlas nende põhimõtetega. Vastutav töötleja jätab endale
õiguse nõuda lisaks leppetrahvile Lepingu rikkumisega tekitatud kahju hüvitamist.
6.4. Volitatud töötleja teavitab vastutavat töötlejat kirjalikult kõigist muudatustest, mis
võivad mõjutada volitatud töötleja võimet või väljavaateid pidada kinni käesolevast
lisast ja vastutava töötleja kirjalikest juhistest. Pooled lepivad kõigis käesolevat lisa
puudutavates täiendustes ja muudatustes kokku kirjalikult.
6.5. Käesolev lisa jõustub selle allkirjastamisel mõlema poole poolt. Lisa kehtib, kuni (i)
kehtib pooltevaheline leping või (ii) pooltel on omavahelisi kohustusi, mis on seotud
isikuandmete töötlemisega.
6.6. Kohustused, mis oma iseloomu tõttu peavad jääma jõusse hoolimata käesoleva lisa
kehtivuse lõppemisest, jäävad pärast käesoleva lisa kehtivuse lõppemist jõusse.

Vastutav töötleja

Volitatud töötleja

19

