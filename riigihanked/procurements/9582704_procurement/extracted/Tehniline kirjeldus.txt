„Andmeplatvormi juurutus- ja arendusteenused“ tehniline kirjeldus

Sisukord

1. Eessõna 1

2. Üldine teave Põhja-Eesti Regionaalhaigla kohta 1

3. Hanke selgitus – Osa 1 2

3.1. Hanke eesmärgid 2

3.2. Praegune olukord 3

3.3. Spetsifikatsioon ja nõuded 3

3.4. Hankelepingu oletuslik ajakava ja tulemid 4

4. Teenuse üldtingimused – Osa 1 7

4.1. Teenuse osutamisel Töövõtja: 7

5. PoC (Proof of Concept) - Osa 1 7

5.1. PoC skoop 7

5.2. Eeldused ja piirangud 9

5.3. PoC edukriteeriumid 10

5.4. Järgmised sammud 11

Eessõna

Käesolev dokument on SA Põhja-Eesti Regionaalhaigla riigihanke „ … “
teenuse kirjeldus.

Tellija all mõistetakse käesolevas dokumendis hankijat (Regionaalhaigla
Grupp, mida esindab Sihtasutus Põhja-Eesti Regionaalhaigla), edaspidi ka
Regionaalhaigla.

Töövõtja all mõistetakse käesolevas dokumendis pakkujaid, kellega
sõlmitakse hankemenetluse tulemusel raamleping(ud).

Käesolev riigihange koosneb kahest osast:

-   Andmeplatvormi juurutamine ja arendamine - riigihanke osa 1

-   Arendus- ja hooldustööde teostamine (edaspidi “arendustöö”) -
    riigihanke osa 2

Antud hanke raames sõlmitud lepingute täitmiseks vajaliku tarkvara ning
pilveteenuse soetamine ei sisaldu käesoleva hanke skoobis.

SA Põhja-Eesti Regionaalhaigla sõlmib eraldi lepingud üksikute
tarkvarakomponentide müüjate ja/või pilveteenuse pakkujatega, kes
tarnivad andmeplatvormi jaoks vajalikke spetsiifilisi tehnoloogiaid,
tööriistu või teenuseid.

Need lepingud määratlevad iga komponendi või teenusega seotud
litsentsimise, toe, vastavuse, turvalisuse ja teenusetaseme ootused.

Iga leping viiakse kooskõlla üldise raamlepinguga, et tagada
andmeplatvormi kõigi komponentide koostalitlusvõime ja järjepidevuse.

Selline struktureeritud lähenemine tagab, et Regionaalhaigla säilitab
tervikliku juhtimismudeli, võimaldades samal ajal paindlikkust erinevate
tehnoloogiapakkujate haldamisel andmeplatvormide ökosüsteemis.

Üldine teave Põhja-Eesti Regionaalhaigla kohta

Regionaalhaigla on Eesti tipphaigla, mille põhiväärtused on pühendumine
ja professionaalsus, hoolivus ja vastutustundlikkus, avatus ja
koostöövalmidus. Regionaalhaigla on Eesti juhtiv tervishoiuasutus ja
tervishoiusektori innovatsiooni eestvedaja, kes vastutab Põhja-Eesti ja
saarte elanike meditsiinilise turvalisuse eest. Regionaalhaigla grupis
töötab patsientide heaks ligi 5000 inimest – meeskonda kuuluvad arstid,
õed, hooldajad ja muude erialade spetsialistid. Arste on
Regionaalhaiglal üle 500, lisaks praktiseerib Regionaalhaiglas pidevalt
enam kui sada arsti-residenti.

Peamiseks teeninduspiirkonnaks on Tallinn (ca 50% haigla patsientidest),
Harjumaa (ca 20% haigla patsientidest) ja Kesk-, Lääne- ja Ida-Eesti
maakonnad, kuid teenindatakse ka Lõuna-Eesti elanikke. Regionaalhaigla
osutab kiirabiteenust Harjumaal, Raplamaal, Hiiumaal, Läänemaal ja Eesti
väikesaartel ning reanimobiilteenust Põhja-Eestis.

Regionaalhaigla osutab kõige suuremas mahus kõrgeima keerukusastmega
raviteenust kogu Eestis. Ravijuhtude keskmine keerukus ehk CMI (Case Mix
Index) on 1,47 (2021: 1,54). Eesti haiglate keskmine on 1,11 (2021:
1,15).

Regionaalhaigla peab oma andmehaldust ja analüütika lahendusi arendades
vajalikuks koondada olulised ärilised ja meditsiinilised andmed ühtsesse
turvalisse andmeplatvormi. Uue platvormi abil parandatakse andmete
kättesaadavust, kvaliteeti ja aruandluse võimekust, et toetada
tõenduspõhist juhtimist ja tõhusat teenuse osutamist.

Hanke selgitus – Osa 1

Hanke eesmärgid 

Hanke eesmärk on arendada ja juurutada kaasaegne andmeplatvorm, mis
võimaldab Regionaalhaiglal tõhusalt hallata, töödelda ja kasutada
andmeid otsuste tegemiseks, mille tarbeks sõlmitakse töövõtjatega üks
raamleping ja üks hankeleping:

-   Hankeleping andmelao ühe töövõtjaga, kes hakkab selle raames
    arendama ja juurutama kaasaegset andmeplatvorm - riigihanke osa 1.

-   Raamleping kuni kolme töövõtjaga, kes hakkavad selle raames toetama
    uute aruannete loomisel, erinevate arendustega ja uute liideste
    ühendustega - riigihanke osa 2.

Tellijal on õigus vastavalt vajadusele tellida raamlepingu alusel
pilvepõhise andmeplatvormi juurutus- ja arendusteenuseid töövõtjatelt.

Raamlepingus kirjeldatakse platvormi juurutamise, haldamise ja
edasiarendamise üldtingimusi, kohustusi ja pikaajalisi
koostööpõhimõtteid.

Eesmärk on:

1.  Läheneda uue platvormi ülesehitusse KPI-põhiselt.

2.  Senise andmelao sisu ja funktsionaalsuse migreerimine koos
    täiendustega.

    a.  Kuna praegusele andmelaole pole pika aja jooksul eriti täiendusi
        tehtud, kuid samas on arenenud nii ärivajadused kui
        alliksüsteemide sisu, siis ei ole mõttekas senist sisu muutmata
        kujul üle kolida.

3.  Iga olemasoleva kasutusloo ülevaade, kus vaadeldakse:

    a.  kui hästi see täidab praeguseid ärivajadusi,

    b.  millised omadused või andmed puuduvad,

    c.  milliseid seotud ärivajadusi see veel katta võiks, kui lisada
        samadest protsessidest või allikatest täiendavaid andmeid,

    d.  kui suur on arendustöö maht kasutusloo täiendamiseks või
        kohandamiseks

    e.  ning milline on kasutusloo prioriteet teiste kasutuslugude seas.

4.  Master Data Management lahenduse kolimine.

5.  Võimaldada reaalajas või peaaegu reaalajas andmetöötlust operatiivse
    töö jälgimiseks ja analüüsimiseks.

6.  Toetada masinõpet ja tehisintellektipõhist analüüsi, võimaldades
    ennustavat ülevaadet ja automatiseerimist.

7.  Vähendada ärikriitiliste süsteemide koormust ja riske.

8.  Parandada andmehaldust, turvalisust ja vastavust.

    a.  Turvalisuse ja ligipääsupiirangute rakendamine vastavalt E-ITS
        nõuetele.

9.  Parandada andmete juurdepääsetavust ja iseteeninduse võimalusi:

    a.  Võimaldada ärikasutajatel ja analüütikutel struktureeritud ja
        juhitud andmekeskkonna kaudu andmetele hõlpsalt juurde pääseda
        ja neid analüüsida;

    b.  Toetada iseteeninduslikku analüüsi täpselt määratletud
        andmemudelite ja standardiseeritud andmemääratlustega;

    c.  Pakkuda API-sid ja liideseid andmeteenuste integreerimiseks
        teiste rakenduste ja äriprotsessidega.

10. Maskeerimise/pseudonümiseerimise lahenduse välja töötamine andmelao
    jaoks.

11. Viia täiendavate andmete võimekus andmelattu.

12. Metaandmete haldus ja äriloogika dokumenteerimine.

13. Toetada erinevaid andmelao ja Tableauga seotud arendustöid.

Tuleviku laienduste nõue.

Töövõtja peab tagama, et pakutud lahendus:

-   Võimaldab tulevaste komponentide sujuvat integreerimist ilma
    suuremate arhitektuuriliste muudatusteta;

-   Toetab koostalitlusvõimet kavandatud funktsioonidega, tagades
    mastaapsuse ja paindlikkuse tulevaseks laienemiseks;

-   Järgib valdkonna parimaid tavasid, et vältida müüjaga seotust ja
    vältida tehnilisi piiranguid, mis võivad edasist arengut takistada.

Lõplik lahendus peab olema modulaarne, skaleeritav ja laiendatav,
tagades, et Regionaalhaigla saab järk-järgult lisada uusi komponente
ilma platvormi põhifunktsionaalsust häirimata.

Praegune olukord

Olemasolev andmeladu on tehniliselt vananenud ning
arendus/haldusprotsessidest tulenevate kitsaskohtadega. Andmete muutmine
läbi andmelao kättesaadavaks on aeganõudev. Praeguse andmelao maht on
umbes 530GB.

Tulenevalt eelnevast ei suuda praegune andmeladu organisatsiooni
aruandlusvajadust andmetega katta (ERP andmete katvus väike jmt).
Kasutusel on Tableau Prep töövood laoandmete liidestamiseks erinevate
laoväliste allikatega. Aruandlust teostatakse osaliselt ka
tabeltöötlustarkvaradega, palju kasutatakse allikate aruandlusmooduleid,
andmete eksportimist allikatest jmt.

Spetsifikatsioon ja nõuded

Käesoleva hanke raames toimub Regionaalhaigla olemasoleva andmelao
andmete migreerimine, uue andmeplatvormi juurutamine ja konsultatsioon.
Andmeplatvorm toimib keskse infrastruktuurina andmete haldamiseks,
töötlemiseks, analüüsiks ja integreerimiseks kogu organisatsioonis. See
toetab ärianalüüsi ja aruandlust, tagades samal ajal mastaapsuse,
turvalisuse ja tõhususe.

Andmeplatvormi juurutamine hõlmab muuhulgas järgmist:

-   Skaleeritava ja turvalise andmeplatvormi juurutamine;

-   Integreerimine sisemiste ja väliste andmeallikatega, et hõlbustada
    sujuvat andmevahetust;

-   Andmetöötluse, salvestamise ja teisendamis võimaluste leidmine
    tõhusa analüüsi ja aruandluse võimaldamiseks;

-   Turvalisus-, juhtimis- ja vastavusmehhanismide loomine, et tagada
    andmete terviklikkus, varundus, juurdepääsukontrollid ja
    regulatiivne vastavus;

-   Platvormi juurutamine ja operatiivne tugi töökindluse ja jõudluse
    tagamiseks.

Soovitud lahendus:

Põhjaliku eelanalüüsi tulemusel on tellija valinud soovitud platvormiks
Snowflake koos best-of-breed vabavaraliste analüütikat toetavate
tööriistade paketiga. Toome all järgnevas tabelis välja võrdluse, mida
tellija soovib ja mis on hetkel kasutusel:

  ---------------------------------------------------------------------------
  Funktsionaalsus           Parima kvaliteedi äriversioon + Vastav tänane
                            avatud lähtekood                Regionaalhaigla
                                                            lahendus
  ------------------------- ------------------------------- -----------------
  Orkestreerija             Airflow                         MS SSIS

  Jälgimine ja monitooring  Airflow                         MS SSIS

  Andmete laadimine         Airbyte                         MS SSIS
  failidest ja                                              
  andmebaasidest                                            

  Andmete laadimine API-st  Airbyte (Python)                MS SSIS

  Äriloogika                DBT (SQL)                       MS SQL DB

  Automatiseeritud          DBT (SQL)                       puudub
  testimine                                                 

  Transformatsioonimootor   Snowflake                       Tableau raportid

  Päringumootor             Snowflake otsinguteks / Tableau MS SQL DB
                            väljavõteteks                   

  Koodirepo, CI/CD          Bitbucket                       Bitbucket

  Kasutajaliides            Tableau                         Tableau
  (Front-end)                                               

  Objektsalvestus           Azure ADLS Gen 2                puudub

  Väline tabeliformaat      Iceberg                         puudub

  Käsitsi andmete sisestus  Directus                        Optime MDM
  (Master Data Management)                                  

  Logimine                  Airflow, Airbyte, DBT logid     MS SSIS
                            Snowflake’i või ADLS Gen2-sse   
  ---------------------------------------------------------------------------

Hankelepingu oletuslik ajakava ja tulemid

Hankeleping võiks olla jaotatud 3 faasi:

-   Faas 1 = PoC (esimesed KPId).

    -   Eesmärk: luua esimesed KPI-põhised ärilised tulemused uuel
        platvormil ja luua korduvkasutatavad mustrid. Esimene toimiv
        Tableau aruanne.

-   Faas 2 = PoC’i järgne faas.

    -   Eesmärk: 4 toimivat Tableau aruannet. Tulemuste konsolideerimine
        ja ettevalmistus Faasiks 3.

-   Faas 3 = Standardiseerimine (CI/CD, audit, KPI portfell laiemalt).

    -   Eesmärk: muuta PoC’ist saadud kogemus organisatsiooniüleseks
        praktikaks. 10 Tableau aruannet.

Regionaalhaigla poolne sisend, mida kasutada projektiplaanis. Täitja
võib seda vastavalt vajadusele täiendada, kui näeb selleks vajadust:

1.  Faas 1 – PoC (umbes kuud 3)

+-----------------------+-----------------------+----------------------+
| Eesmärk               | Peamised tegevused    | Peamised väljundid   |
+=======================+=======================+======================+
| Luua töövalmis PoC    | PoCi läbiviimine      | Töökorras PoC        |
| keskkond.             | (täpsemalt            | keskkond;            |
|                       | kirjeldatud peatükis  |                      |
|                       | 3.)                   | Esmane Tableau       |
|                       |                       | aruanne.             |
+-----------------------+-----------------------+----------------------+
| Koguda ja             | PoC tehnilise ja      | PoC tulemuste        |
| struktureerida PoC    | arhitektuurse         | dokumentatsioon ja   |
| tulemused,            | dokumentatsiooni      | soovitused;          |
| valmistades ette      | koostamine;           |                      |
| järgmise faasi        |                       | Koolitatud           |
|                       | PoC tulemuste         | võtmekasutajad;      |
|                       | hindamine:            |                      |
|                       | andmekvaliteet,       | Hinnatud PoC         |
|                       | jõudlus,              | tehniline ja äriline |
|                       | skaleeritavus ja      | sobivus.             |
|                       | kõrge käideldavuse    |                      |
|                       | demonstreerimine;.    |                      |
|                       |                       |                      |
|                       | Kasutajakoolitus      |                      |
|                       | võtmekasutajatele     |                      |
|                       | (ainult PoC tulemuste |                      |
|                       | hindamiseks);         |                      |
|                       |                       |                      |
|                       | Lõpphinnangu ja       |                      |
|                       | soovituste koostamine |                      |
|                       | Faas 2                |                      |
|                       | ettevalmistamiseks.   |                      |
+-----------------------+-----------------------+----------------------+

2.  Faas 2 – PoC’i järgne faas ( umbes 4 kuud)

+-----------------------+-----------------------+----------------------+
| Eesmärk               | Peamised tegevused    | Peamised väljundid   |
+=======================+=======================+======================+
| Demonstreerida PoC-i  | Esimeste KPI-de       | 4 Tableau aruannet;  |
| tulemusi ja           | aruannete ja          |                      |
| valmistada ette laiem | dashboardide          | Toimivad KPI         |
| kasutuselevõtt        | avaldamine            | aruanded ja          |
|                       | kasutajatele;         | dashboardid;         |
|                       |                       |                      |
|                       | Kasutajakoolitused    | Koolitatud           |
|                       | (Tableau, KPI loogika | võtmekasutajad.      |
|                       | – kuni 10 inimest, 2h |                      |
|                       | inimese kohta);       |                      |
|                       |                       |                      |
|                       | Kasutajate tagasiside |                      |
|                       | kogumine ja analüüs;  |                      |
+-----------------------+-----------------------+----------------------+
| Tagada turvalisus ja  | Andmetöötlusriskide   | Riskihindamise       |
| luua arenduse         | hindamine koostöös    | raport ja            |
| miinimumstandardid    | infoturbe ja E-ITS    | soovitused;          |
|                       | spetsialistidega (sh  |                      |
|                       | pseudonüümimise       | Arendusmustrite      |
|                       | vajadus);             | esmane versioon.     |
|                       |                       |                      |
|                       | Esmased               |                      |
|                       | arendusmustrite ja    |                      |
|                       | nimekonventsioonide   |                      |
|                       | kokkulepped           |                      |
|                       | (ligipääsud,          |                      |
|                       | dokumenteerimise      |                      |
|                       | reeglid).             |                      |
+-----------------------+-----------------------+----------------------+
| Luua raamistik BI ja  | Analüütikakogukonna   | BI kogukond ja       |
| andmeanalüüsi         | (BI foorum, Teams     | suhtluskanalid       |
| koostööks ning        | kanal) loomine;       | loodud;              |
| tulevaste KPI-de      |                       |                      |
| halduseks             | Esimene               | KPI register ja      |
|                       | dokumenteeritud KPI   | visuaalne standard;  |
|                       | register (esimesed    |                      |
|                       | KPI-d PoC-ist);       |                      |
|                       |                       |                      |
|                       | BI stylebooki         |                      |
|                       | algversioon;          |                      |
|                       |                       |                      |
|                       | Tulemuste hindamine:  |                      |
|                       |                       |                      |
|                       | andmekvaliteet,       |                      |
|                       | jõudlus,              |                      |
|                       | skaleeritavus.        |                      |
|                       |                       |                      |
|                       | Otsus järgmiste       |                      |
|                       | KPI-de arendamiseks   |                      |
|                       | Faasis 3.             |                      |
+-----------------------+-----------------------+----------------------+

3.  Faas 3 - Standardiseerimine (umbes 10 kuud)

+-----------------------+-----------------------+----------------------+
| Eesmärk               | Peamised tegevused    | Peamised väljundid   |
+=======================+=======================+======================+
| Laiendada PoC-is      | Täiendavate KPI-de    | 10 Tableau aruannet; |
| valideeritud          | (nt 10–15             |                      |
| arhitektuuri kogu     | ärikriitilist)        | Laiendatud KPI       |
| organisatsiooni       | integreerimine;       | register;            |
| KPI-dele ja tagada    |                       |                      |
| ühtne standard        | Andmeallikate ja      | Töötavad             |
|                       | integratsioonide      | integratsioonid;     |
|                       | lisamine;             |                      |
|                       |                       | Ühtlustatud KPI      |
|                       | Andmeobjektide ja     | standardid ja        |
|                       | mudelite              | nomenklatuur.        |
|                       | standardiseerimine;   |                      |
|                       |                       |                      |
|                       | KPI registri          |                      |
|                       | laiendamine ja        |                      |
|                       | versioonihaldus.      |                      |
+-----------------------+-----------------------+----------------------+
| Standardiseerida      | Andmehalduse          | Dokumenteeritud      |
| KPI-de loomise ja     | protsesside           | an                   |
| halduse protsessid    | dokumenteerimine      | dmehaldusprotsessid; |
|                       | (mudelid, äriloogika, |                      |
|                       | aruandeloogika);      |                      |
+-----------------------+-----------------------+----------------------+
| Luua professionaalne  | CI/CD protsessi       | CI/CD pipeline       |
| arendus- ja           | käivitamine           | toimib;              |
| haldusprotsess        | (versioonihaldus,     |                      |
|                       | automaattestid,       | Auditlogide süsteem  |
|                       | deployment);          | töötab;              |
|                       |                       |                      |
|                       | Auditlogide süsteemi  | Standardiseeritud    |
|                       | rakendamine           | arendusmustrid.      |
|                       | Snowflake’is (E-ITS   |                      |
|                       | vastavus);            |                      |
|                       |                       |                      |
|                       | dbt                   |                      |
|                       | projektistruktuuri ja |                      |
|                       | arendusmustrite       |                      |
|                       | standardiseerimine.   |                      |
+-----------------------+-----------------------+----------------------+
| Laiendada analüütikat | Uute KPI gruppide     | 3 uut dashboardi ja  |
| uutesse domeenidesse  | arendus (nt EMO,      | sellega seotud       |
| ja tugevdada          | personali             | KPI-d;               |
| kasutajate kaasamist  | efektiivsus,          |                      |
|                       | kuluarvestus);        | Luua self-service BI |
|                       |                       | võimekus;            |
|                       | Dashboardide loomine  |                      |
|                       | Tableaus (BI          | Koolitatud vähemalt  |
|                       | stylebooki järgi);    | 20 valdkonna         |
|                       |                       | kasutajad.           |
|                       | Koolitusprogrammi     |                      |
|                       | laiendamine           |                      |
|                       | (valdkondlikud        |                      |
|                       | koolitused,           |                      |
|                       | self-service).        |                      |
+-----------------------+-----------------------+----------------------+
| Seostada KPI register | KPI registri sidumine | Sidustatud KPI       |
| ja aruanded, toetada  | aruannetega           | register ja          |
| organisatsiooni       | (tooltipid, lingid,   | aruanded;            |
| võimestamist          | metaandmed);          |                      |
|                       |                       | Loodud               |
|                       | Self-service BI       | videokoolituse       |
|                       | koolitused kogu       | materialid;          |
|                       | organisatsioonis;     |                      |
|                       |                       | Onboarding           |
|                       | Onboarding            | käsiraamatud.        |
|                       | materjalide loomine   |                      |
|                       | uutele analüütikutele |                      |
|                       | ja BI kasutajatele.   |                      |
+-----------------------+-----------------------+----------------------+
| Hinnata               | KPI-de katvuse ja     | Järgmise faasi       |
| standardiseerimise    | kvaliteedi hindamine; | tegevusplaan;        |
| edukust ja määrata    |                       |                      |
| järgmised             | Prioriteetsete KPI    | Uuendatud            |
| arengusuunad          | projektide ja         | andmestrateegia.     |
|                       | automatiseerimise     |                      |
|                       | vajaduste             |                      |
|                       | määratlemine.         |                      |
+-----------------------+-----------------------+----------------------+

Teenuse üldtingimused – Osa 1

Teenuse osutamisel Töövõtja:

-   Seadistab ja juurutab andmeplatvormi, mis põhineb hallatud
    pilveteenustel ning sisaldab pilvepõhist andmeladu;

-   Migreerib koos täiendustega senise andmelao sisu ja
    funktsionaalsuse;

-   Juurutab andmekataloogi;

-   Platvormi arendamisel kasutab DataOps- või DevOps-põhimõtteid,
    sealhulgas automaatseid CI/CD protsesse, infrastruktuuri koodipõhist
    haldust ning konfiguratsiooni- ja koodihalduse tööriistu;

-   Platvormis kasutab andmete voogedastuse tehnoloogiaid;

-   Turvamehhanismid võimaldavad autentimist, autoriseerimist ja
    juurdepääsuõiguste haldust vastavalt organisatsiooni sisemistele
    poliitikatele ja standarditele (arvestada tuleb Eesti
    infoturbestandardis (E-ITS) käsitletuga).

-   Koolitab tellija võtmeisikuid platvormi haldamiseks, kasutamiseks ja
    konfigureerimiseks.

PoC (Proof of Concept) - Osa 1

Käesolev peatükk kirjeldab Regionaalhaigla pilvepõhise andmeplatvormi
kontseptsiooni tõestuse (PoC) ulatust. PoC viiakse läbi eesmärgiga
kinnitada kavandatud arhitektuuri ja valitud tehniliste komponentide
koostoimivust ning sobivust organisatsiooni vajadustega. PoC tulemusena
saadakse oluline sisend otsustamaks, kas ja kuidas jätkata platvormi
täismahus juurutamist ja täitjaga koostöösuhete loomist.

PoC eesmärgiks on valideerida Regionaalhaigla pilvepõhise andmeplatvormi
arhitektuuri ning valitud tehniliste komponentide sobivust, ühilduvust
ja vastavust tehnilistele ning ärilistele nõuetele. Selleks hinnatakse
lahenduse töökindlust, jõudlust ja skaleeritavust, samuti vähendatakse
võimalikke tehnilisi ja ärilisi riske. PoC tulemusena saadakse
kindlustunne kavandatava lahenduse toimivuses enne lõplike otsuste
tegemist.

PoC skoop

1.  PoC keskkonna ülesseadistamine

  Esimese sammuna luuakse ja häälestatakse PoC läbiviimiseks vajalik
  testkeskkond pilveteenuse pakkuja juures. Selle käigus:

-   Luuakse ja seadistatakse demokeskkond ning vajalikud kasutajakontod;

-   Luuakse arhitektuur;

-   Käivitatakse vajalikud andmeplatvormi teenused;

-   Seadistatakse autentimine, autoriseerimine ja õiguste haldus.

    1.  Andmehõive valitud andmeallikast

  Teise sammuna viiakse läbi andmehõive ühest tellija poolt valitud
  andmeallikast, keskendudes Change Data Capture (CDC) tööriista
  (Airbyte) valideerimisele. Selle etapi käigus tuleb:

-   Paigaldada ja seadistada CDC platvorm Regionaalhaigla andmekeskuses;

-   Luua turvaline võrguühendus kohapealse infrastruktuuri ja
    pilvekeskkonna vahel;

-   Hinnata CDC platvormi võimekust ajalooliste andmete esmaseks
    laadimiseks ja muudatuste reaalajalähedaseks laadimiseks andmelattu;

-   Laadida andmed valitud alliksüsteemist toorkujul otse andmejärve,
    hinnates laadimise jõudlust, skaleeritavust ja latentsust. Hindamise
    aluseks on:

    -   Ajalooliste andmete laadimisele kuluv aeg;

    -   Reaalaja andmete latentsus.

-   Hinnata lahenduse mõju alliksüsteemi jõudlusele ja stabiilsusele;

-   Leida optimaalne andmeformaat andmejärves nii allikatest laadimise
    kui andmete edasise kasutuse aspektist;

-   Leida jõudluse ja kuluefektiivsuse vaates sobivaim laadimismeetod
    (pidev laadimine vs. mikro-laadimistsüklid);

-   Leida CDC klastri optimaalne suurus;

-   Näidata, kuidas on tagatud tõrkekindlus ja kõrgkäideldavus.

    1.  Andmejärv

  Toorandmed salvestatakse Azure Data Lake Storage teenusesse. PoC
  käigus määratakse:

-   Sobivaim andmejärve loogiline ja füüsiline struktuur;

-   Sobivaim andmeformaat, arvestades jõudlust ja analüüsivajadusi;

-   Sobivaim andmete partitsioneerimise strateegia (nt ajaline,
    organisatsiooniline, domeenipõhine), mis toetab tõhusat
    päringujõudlust ja haldust;

-   Toorandmete säilituspoliitika (nt ajapõhine kustutamine või
    arhiivimine) ning selle rakendamise mehhanismid (nt lifecycle
    management ADLS-is);

-   Kuluefektiivsuse tagamise meetodid, sealhulgas “kihiline” salvestus
    (hot/cool/archive), failide suuruse optimeerimine;

-   Kasutajate autentimise ja autoriseerimise meetodid, sh Azure Active
    Directory (AAD) integreerimine, rollipõhine ligipääsukontroll (RBAC)
    ja vajadusel Access Control Listid (ACLs) objektitasandil;

-   Andmekaitse meetodid, sealhulgas data in transit ja data at rest
    krüpteerimine, tundlike andmete maskimine või pseudonümiseerimine,
    vastavalt regulatiivsetele nõuetele (E-ITS).

    1.  Andmeladu

  Regionaalhaigla andmeplatvormi keskseks komponendiks on tellija
  andmeladu, mis ühendab mitmeid andmeallikaid struktureeritud kujul.

  Andmelao arenduses kasutatakse metoodikat, mis tagab:

-   Täieliku andmete jälgitavuse ja ajaloo säilitamise;

-   Skaleeritavuse ja paindlikkuse;

-   Uute allikate integreerimise ilma olemasolevaid struktuure
    mõjutamata;

-   Skeemimuudatuste haldamise lihtsustamise.

  Laadimiste sagedus:

  Andmed laetakse andmelattu vähemalt üks kord tunnis. PoC raames
  hinnatakse andmelao laadimiste toimivust, ressursikasutust ja
  latentsust.

  Autentimine ja autoriseerimine:

-   RBAC (Role-Based Access Control);

-   RLS (Row-Level Security);

-   CLS (Column-Level Security);

-   Azure AD integratisoon;

-   MFA (Multi_Factor Authentication).

    1.  ELT platvorm

  Andmete laadimiseks andmejärvest andmelattu kasutatakse mallipõhist
  ELT-tööriista Airbyte, mis toob andmeid erinevatest allikatest ja
  laadib need andmelattu. SQL-kood peab olema jõudluselt optimeeritud
  valitud andmelao platvormi jaoks. Dbt teostab andmete
  transformatsiooni SQL-i ja mudelite kaudu otse andmelaos. Airflow
  haldab töövoogusid ja ajastusi, käivitab Airbyte’i ekstraktsioonid ja
  dbt transformatsioonid õiges järjekorras.

2.  Aruandlus

  PoC raames luuakse analüütiline aruanne, mis põhineb andmelao
  esitluskihil Tableau. Täpsed nõuded aruandele esitatakse PoCi käigus.

3.  Andmekataloog ja andmekvaliteedi haldus

  Andmete haldus hõlmab ainult PoC skoobis olevaid andmeid, andmelaos
  teostatavaid transformatsioone ja 1 Tableau aruannet. Vajalik on
  automatiseeritud regulaarne metaandmete kogumine järgmistest
  allikatest:

-   Ühe alliksüsteemi andmebaasist:

    -   andmebaasiobjektid (skeemid, tabelid, vaated, veerud,
        andmetüübid jne.);

-   Andmejärve struktuuridest;

-   Andmelao andmebaasist:

    -   andmebaasiobjektid (skeemid, tabelid, vaated, veerud,
        andmetüübid jne.);

-   ELT transformatsioonidest andmeatribuudi/veeru tasemel;

-   Tableau aruannetest ja objektidest atribuudi tasemel.

  Andmekataloog peab kogutud metaandmete põhjal olema võimeline esitama
  graafiliselt andmete päritolu vaate (Horizontal Data Lineage).
  Ideaalne lahendus võimaldab lõppkasutajal kuvada andmete päritolu
  vaadet erinevate abstraktsioonitasemetega - süsteemi tasemel, tabeli
  tasemel või veeru tasemel.

  Andmekvaliteedi halduse süsteem peab võimaldama:

-   andmekvaliteedi reeglite loomist;

-   andmekvaliteedi testide kirjeldamist SQL lausete kujul;

-   testide automaatset regulaarset täitmist;

-   graafilist ülevaadet andmekvaliteedi hetkeseisust ja trendidest;

-   automaatset hoiatussõnumite saatmist andmekvaliteedi vigade
    ilmnemisel.

Eeldused ja piirangud 

-   Tagatud lugemisõigus andmeallikatele;

-   Piisavad salvestus- ja arvutusressursid;

-   Andmekäitlus vastab turva- ja vastavusnõuetele;

-   Projekti kestvus: 3 kuud.

PoC edukriteeriumid

Regionaalhaigla andmeplatvormi PoC edukust hinnatakse mõõdetavate ja
kontrollitavate kriteeriumide alusel, mis on loetletud alljärgnevalt
peatükkide lõikes.

1.  PoC keskkonna edukas ülesseadmine

-   Kõik platvormi komponendid on edukalt seadistatud ja kasutusvalmis
    (CDC platvorm, andmejärv, andmeladu, ELT platvorm ja andmekataloog).

-   Autentimine ja autoriseerimine on edukalt rakendatud vastavalt
    Regionaalhaigla turvanõuetele järgnevalt:

    -   RBAC - rollipõhine ligipääsu kontroll;

    -   RLS - reapõhine turve;

    -   CLS - veerupõhine turve;

    -   Azure AD põhine autentimine;

    -   MFA – mitmetasemeline autentimine.

        1.  Andmehõive (CDC) edukas valideerimine

-   Allikasüsteemi jõudlusele ja stabiilsusele on mõõdetav mõju
    minimaalne (nt CPU või IO tõus mitte üle 5%);

-   Optimaalne andmeformaat ja laadimismuster on selgelt
    identifitseeritud (nt Apache Parquet ja mikrotsüklid);

-   CDC klastri optimaalne suurus on dokumenteeritud ja põhjendatud;

-   Tõrkekindlus ja kõrge käideldavus on demonstreeritud vähemalt ühe
    simulatsiooniga.

    1.  Andmejärve edukas rakendamine

-   Valitud ja rakendatud on optimaalne andmeformaat, struktuur ja
    partitsioneerimisstrateegia;

-   Andmete säilituspoliitika on dokumenteeritud ja rakendatud;

-   Kuluefektiivsuse meetmed on välja töötatud ja hinnatud;

-   Andmete turvalisus, autentimine ja autoriseerimine on nõuetele
    vastav.

    1.  Andmelao edukas juurutamine

-   Andmete tunnipõhine laadimine andmelattu toimub maksimaalselt 15
    minutiga;

-   Dimensionaalne esitluskiht (Snowflake) on toimiv ja toetab
    efektiivselt päringuid.

    1.  ELT lahenduse edukas rakendamine

-   ELT tööriista mallidega loodud SQL-kood on jõudluselt optimeeritud
    ja dokumenteeritud;

-   ELT-protsesside latentsus ja ressursikasutus on dokumenteeritud ning
    tellija poolt aktsepteeritud.

    1.  Aruandluse edukas rakendamine

-   Aruanne laetakse välja ning on kasutajale loetav kuni 10 sekundiga;

-   Aruandes kuvatavad andmed on korrektsed;

-   Aruanne sisaldab kõiki PoCi alguses kokkulepitud seoseid, andmeid,
    veerge ja filtreid.

    1.  Andmekataloogi ja metaandmete halduse edukas rakendamine

-   Automatiseeritud metaandmete kogumine toimib kõikidest kirjeldatud
    allikatest;

-   Andmete vertikaalne (ärimõisted vs. füüsilised objektid) ja
    horisontaalne (data lineage) jälgitavus on edukalt demonstreeritud;

-   Andmekataloog on kasutajale intuitiivne ja mugav kasutada.

Järgmised sammud

-   Töövõtja poolt toimiva lahenduse demonstreerimine Tellijale;

-   Tellija poolt PoC tulemuste põhjalik analüüs ja hindamine;

-   Tellija otsustab PoC tulemuste sobivuse või mittesobivuse üle;

-   Tellija poolt juurutusotsuste tegemine ning järgmiste tegevuste
    plaanimine;

-   Koostöö alustamine Töövõtjaga platvormi täismahus juurutamiseks.
