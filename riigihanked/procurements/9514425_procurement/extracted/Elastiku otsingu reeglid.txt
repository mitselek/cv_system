Elastiku otsingu reeglid
1. Ühe otsingusõna järgi
1.1. Ühe otsingusõna järgi otsimise toodete/teenuste kuvamise järjekord peab olema
samas järjekorras kui nimetatud punktis on välja toodud. Erandiks on olukorrad, kus
otsingusõna puudub otsitavas väljas. Sellisel juhul nihkub otsingute järjekord vastavalt
ettepoole (nt tootekoodi otsingu sõna „AX_34565“ ei ole pealkirjas ega sisukirjelduses
esindatud, mistõttu kuvatakse esimeses järjekorras sama tootekoodiga toode).
1.1.1. Otsingusõna esineb pealkirjas ning samas käändes ja eraldiseisva sõnana ning
pealkirjas ei ole rohkem sõnu (nt otsingusõnale „hiir“ kuvatakse esimeses
järjekorras kõik vasted, millel on pealkirjas ainus sõna ehk siis „Hiir“);
1.1.2. Otsingusõna esineb pealkirjas ning samas käändes ja eraldiseisva sõnana, kuid
pealkirjas on rohkem sõnu (nt otsingusõnale „hiir“ kuvatakse teises järjekorras kõik
vasted, millel on pealkirjas sõna hiir, kuid võib sisalduda ka muid sõnu nt pealkiri
„Hiir, juhtmevaba“;
1.1.3. Otsingusõna esineb pealkirjas, kuid on erinevas käändes (nt otsingusõna „arvuti“
kuvatakse kolmandas järjekorras teenus, mille pealkirjaks on „Arvutite hooldus“);
1.1.4. Otsingusõna esineb pealkirjas liitsõna osana (nt „hiir“ vastena „hiirematt“);
1.1.5. Otsingusõna esineb sisukirjelduses ning samas käändes või eraldiseisva sõnana (nt
otsingusõna „tooner“ toob siinkohal välja toote pealkirjaga „Printer“, mille
sisukirjeldus sisaldab infot, „…esimene tooner on printeriga tasuta“);
1.1.6. Otsingusõna esineb sisukirjelduses, kuid on erinevas käändes;
1.1.7. Otsingusõna esineb sisukirjelduses liitsõna osana;
1.1.8. Otsingusõna esineb iseseisva sõnana täies mahus tootekoodis (nt otsingusõna
„AX_34565“ leiab vastena toote, mille koodiks on AX_34565);
1.1.9. Otsingusõna esineb osaliselt tootekoodis (nt otsingusõna „AX_“ kuvatakse tooted,
mille tootekoodis on nimetatud tähemärgid esindatud, sh toode AX_34565).

1. Mitme otsingusõna järgi
1.1. Mitme sõna järgi otsingus peab vastama otsitavate tulemuste kuvamisel järjekord
täpselt allolevas nimekirjas toodule. Erandiks on olukorrad, kus otsingusõnad puuduvad
otsitavas väljas. Sellisel juhul nihkub otsingute järjekord vastavalt ettepoole (nt
tootekoodi otsingu sõnad „AX 34565“ ei ole pealkirjas ega sisukirjelduses esindatud,
mistõttu kuvatakse esimeses järjekorras sama tootekoodiga toode, mille tootekoodiks
on „AX 34565“).
1.1.1. Otsingusõnad esinevad pealkirjas ning samas käändes ja samas järjekorras
eraldiseisvate sõnadena ning on täpne vaste pealkirjale (nt otsing „tammepuidust
käsitsi valmistatud tool“ kuvatakse täpselt sama pealkirjaga toode „Tammepuidust
käsitsi valmistatud tool“, milles ei ole rohkem sõnu);
1.1.2. Otsingusõnad esinevad pealkirjas ning samas käändes ja samas järjekorras
eraldiseisvate sõnadega, kuid pealkirjas esineb veel teisi sõnu (nt otsing „käsitsi
valmistatud tool“ annab teises järjekorras vaste tootele „Tammepuidust käsitsi
valmistatud tool“);
1.1.3. Otsingusõna esinevad pealkirjas, kuid on erinevas käändes, kuid samas järjekorras
(nt otsingusõna „arvuti hooldus“ kuvatakse kolmandas järjekorras teenus, mille
pealkirjaks on „Arvutite hooldus“);
1.1.4. Otsingusõnad esinevad pealkirjas ning on samas käändes, kuid erinevas järjekorras
eraldiseisvate sõnadena (nt otsing „käsitsi valmistatud tool tammepuidust“
kuvatakse toode, mille pealkirjaks on „Tammepuidust käsitsi valmistatud tool“);
1.1.5. Otsingusõnad esinevad pealkirjas, kuid on erinevas käändes ja erinevas järjekorras
eraldiseisvate sõnadena (nt otsing „käsitsi valmistatav tool tammepuidust“
kuvatakse toode, mille pealkirjaks on „Tammepuidust käsitsi valmistatud tool“);
1.1.6. Otsingusõna esinevad pealkirjas, kuid ei sisalda kõiki pealkirjas olevaid sõnu ja/või
on sõnad kuvatud liitsõnana/käändes (nt otsing „tamme tool“ kuvab toote
„Tammepuidust käsitsi valmistatud tool“);
1.1.7. Otsingusõnad esinevad pealkirjas, kuid ei sisalda kõiki pealkirjas olevaid sõnu ja/või
on sõnad kuvatud liitsõnana/käändes ning sõnade järjekord on erinev pealkirjast
(nt otsing „tool valmistatud puidust“ kuvab toote „Tammepuidust käsitsi
valmistatud tool“);
1.1.8. Otsingusõnad esinevad sisukirjelduses ning samas käändes ja samas järjekorras
eraldiseisvate sõnadena (nt otsingusõnad „valmistatud mustast kangast“ kuvab
välja toote, mille sisukirjelduses on antud sõnad samas järjekorras ning samamoodi
eraldatavad);
1.1.9. Otsingusõnad esinevad sisukirjelduses ning samas käändes, kuid erinevas
järjekorras eraldiseisvate sõnadena (nt „mustast kangast valmistatud“ otsingusõna
annab vastena toote, mille sisukirjeldus sisaldab „… valmistatud mustast kangast“);
1.1.10. Otsingusõnad esinevad sisukirjelduses, kuid on erinevas käändes ja samas
järjekorras eraldiseisvate sõnadena (nt „mustast kangast valmistav“ otsingusõna
annab vastena toote, mille sisukirjeldus sisaldab „…valmistatud mustast kangast“);
1.1.11. Otsingusõnad esinevad sisukirjelduses, kuid ei sisalda kõiki sisukirjelduses olevaid
sõnu ja/või on sõnad kuvatud liitsõnana/käändes ning on samas järjekorras (nt
otsingusõnad „must kangas“ kuvab toote, mille sisukirjelduses on sõnad „…mustast
kangast“);
1.1.12. Otsingusõnad esinevad sisukirjelduses, kuid ei sisalda kõiki sisukirjelduses olevaid
sõnu ja/või on sõnad kuvatud liitsõnana/käändes ning sõnade järjekord on erinev

sisukirjeldusest (nt otsingusõna „mustast kangast valmistatud“ annab vaste tootele,
mille sisukirjeldus sisaldab sõnu „valmistatud mustast kangast“);
1.1.13. Otsingusõnad esinevad iseseisva sõnana täies mahus tootekoodis õiges järjestuses
(nt otsingusõnade „AX 34565“ leiab vastena toote, mille koodiks on AX 34565);
1.1.14. Otsingusõnad esinevad iseseisvate sõnadena täies mahus tootekoodis erinevas
järjestuses (nt otsingusõnade „34565 AX“ leiab vastena toote, mille koodiks on AX
34565);
1.1.15. Otsingusõnad esinevad osaliselt tootekoodis ja nende järjekord on sama, mis
tootekoodis (nt otsingusõna „AX 34“ kuvatakse toode, mille tootekoodis on
nimetatud tähemärgid esindatud „AX 34565“);
1.1.16. Otsingusõnad esinevad osaliselt tootekoodis ja nende järjekord on erinev
tootekoodi järjekorrast (nt otsingusõna „34 AX“ kuvatakse toode, mille tootekoodis
on nimetatud tähemärgid esindatud „AX 34565“).

