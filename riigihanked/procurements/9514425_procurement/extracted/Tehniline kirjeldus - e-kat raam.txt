Registrite ja Infosüsteemide Keskus

„E-kataloogi arendustööd“
(302310)

Hanke raamlepingu tehniline kirjeldus

2025

1.

Hanke eesmärk ja üldinfo

1.1.

Riigihanke eesmärgiks on sõlmida raamleping ühe edukaks tunnistatud pakkujaga,
kes hakkab teostama E-kataloogi arendustöid (k.a konsultatsioonid) pakkumuses
fikseeritud tunnihinna alusel.

1.2.

E-kataloogi arendustööde eesmärk on E-kataloogi täiustamine ja parendamine, et
tagada süsteemi stabiilne ja tõrgeteta toimimine lõppkasutajate jaoks.

1.3.

Raamleping jõustub allkirjastamise hetkest. Raamleping kehtib 36 kuud raamlepingu
sõlmimisest või kuni raamlepingu eeldatava maksumuse täitumiseni.
Raamlepingu eeldatavaks maksumuseks on 150 000 eurot (km-ta).

1.4.
1.5.

1.6.

Raamlepingu alusel sõlmitavaid hankelepinguid võidakse rahastatakse 2021-2027
Euroopa
Liidu
ühtekuuluvusja
siseturvalisuspoliitika
fondidest
„Ühtekuuluvuspoliitika fondide rakenduskava 2021–2027” poliitikaeesmärgi 1
„Nutikam Eesti“ erieesmärgi 2 „Digitaliseerimisest kasu toomine kodanike, ettevõtjate,
teadusasutuste ja avaliku sektori asutuste jaoks“ raames toetatava meetme 21.1.2.1
„Digiriik” sekkumise 21.1.2.11. „Digilahenduste ja uuenduste väljatöötamine ja
kasutuselevõtt avalikus sektoris” tegevuste elluviimiseks.
Iga viidet, mille hankija teeb käesolevas dokumendis mõnele riigihangete seaduse
paragrahvi 88 lõikes 2 nimetatud alusele kui pakkumuse tehnilisele kirjeldusele
vastavuse kriteeriumile, tuleb lugeda selliselt, et see on täiendatud märkega „või
sellega samaväärne“.

1.7.

Iga viidet, mille hankija teeb käesolevas dokumendis ostuallikale, protsessile,
kaubamärgile, patendile, tüübile, päritolule või tootmisviisile, tuleb lugeda selliselt, et
see on täiendatud märkega „või sellega samaväärne“.

2.

E-kataloogi lühitutvustus

E-kataloog on Riigihangete registris teostatud riigihangete alusel sõlmitud lepingute
järelhalduskeskkond. E-kataloogi tekivad tooted/teenused ainult läbi Riigihangete registri (RHR)
teostatava e-kataloogi riigihanke, mistõttu e-kataloogi sisu on nähtav isikutele, kes on seotud
RHRis mõne riigihankega (ning hankija vaates hanke alusel on sõlmitud ka leping). Hankijal on
võimalik hanget korraldades määratleda, kas tegemist on nö tavahankega või e-kataloogi
hankega.
E-kataloogi demoversiooniga, mis on liidestatud Riigihangete registri koolituskeskkonnaga, on
võimalik tutvuda aadressil: https://demo-ekat.rik.ee. Hankija vaatest tuleb sisse logida
kasutajatunnusega „testhankija“ ja parooliks „testhankija“. Pakkuja vaates vastavalt „testpakkuja“
ja parooliks „testpakkuja“.
2.1.

E-kataloogi kasutajad

Keskkonna kasutajaskond jaguneb kaheks:


Hankijad, kes on teostanud RHRis e-kataloogi riigihanke ning sõlminud hanke tulemusel
lepingu, mille alt saab teostada soetusi e-kataloogi kaudu. Hankija tegevus e-kataloogis
on peamiselt seotud lepingujärgse tegevusega – toodete/teenuste tellimisega.



Pakkujad, kes on esitanud RHRis riigihankele pakkumuse. Pakkuja e-kataloogi tegevus
hõlmab endast nii riigihankele pakkumuse koostamist ja selle haldamist kui sõlmitud
lepingu järgse tegevusena tellimuste menetlemist, vajadusel pakkumuste kohandamist,
võimalusel pakkumuste muutmist (võimalik ainult nö tootekataloogi lepingus).

2

Kasutajate haldus toimub RHR keskkonnas konkreetse hanke meeskonna juures. Kasutaja näeb
e-kataloogis ainult neid pakkumusi, lepinguid ja seotud tooteid/teenuseid, millise hanke juurde on
ta RHRis lisatud. Iga hankija ja pakkuja on seotud ainult temaga seotud hangete/pakkumuste
infoga. See tähendab, et hankijad ei tohi näha teiste hankijate lepingute infot (sh ühishankijad ei
näe üksteise tellimusi) ega pakkujad teiste pakkujate pakkumuste infot.
Kasutajad jagunevad kahte erinevasse rolli: vastutav/volitatud isik ja e-kataloogi kasutaja, kellest
viimase teostatud tellimused (hankija vaates) liiguvad kinnitamiseks kas volitatud isikule või selle
puudumisel vastutavale isikule. Sellisel juhul on tellimuse koostajaks e-kataloogi kasutaja. Teistes
rollides isikute tellimused liiguvad otse pakkujale. Sellisel juhul on tellimuse koostajaks kas
vastutav isik või volitatud isik.
2.2.

Moodulid

E-kataloog koosneb erinevatest moodulitest, millest mõned funktsionaalsused kattuvad pakkujate
ja hankijate vaates:
1. „Lepingud“ – RHRis sõlmitud lepingute info, sisaldades detailinfona toodete/teenuste
nimekirja reaalajas (st juhul kui tooteid/teenuseid on muudetud või asendatud, kuvatakse
viimane muudatus lepingu info alla);
2. „Minu pakkumused“ – pakkuja poolt koostatud RHR pakkumuste info, sisaldades
detailinfona toodete/teenuste nimekirja reaalajas (st juhul kui tooteid/teenuseid on
muudetud või asendatud, kuvatakse viimane muudatus pakkumuse info alla);
3. „Tooted/teenused“ – toodete ja teenuste otsingu vaade;
4. „Minule esitatud tellimused“ – tellimuste menetlemise moodul;
5. „Tellimused“ – tellimuste menetlemise moodul;
6. „Tootekataloog“ – pakkuja kõikide toodete/teenuste kataloog;
7. „Teavitused“ – jagunevad:
7.1. „Teabevahetus“ – teatud erandlikes olukordades toimub teabevahetus e-kataloogis.
Hankija vaates on võimalik esitada pakkujatele teavitus, küsimus ja pakkuja vaates
on võimalik esitatud küsimustele süsteemi kaudu vastata;
7.2. „Süsteemi teavitused“ – süsteemi automaatsed teavitused
8. „Hankesse esitatud pakkumus“ – hankija vaates nähtav ainult RHR kaudu hanke
pakkumust avades.
Moodulid võivad jaguneda ning neid kuvatakse kasutaja vaates, nt lepingud jagunevad lepingu
tüübi järgi, tellimused staatuse järgi. Käesolevas dokumendis nimetatakse mooduleid üldiselt
mõistega kasutaja vaade.
2.3.

Otsingu süsteem

E-kataloogis puudub nö tootegruppide puu, kuna riigihanked võivad olla seotud väga erinevate
tootegruppidega (nt toiduainete, militaartarvete, rõivaste, ravimite jm), ning ühtset tootegruppide
klassifikaatorit, mis sobiks kõigile, ei ole võimalik rakendada. Seetõttu asendab tootegruppe
mõningal määral CPV-kood, kuid sellest jääb sageli väheks (nt IT-pisivahendite hankes on
raamleping sõlmitud üheksa pakkujaga, kellest pooltel on e-kataloogi edastatud tuhandeid
tooteid), kuna sarnaseid tooteid võib otsing kuvada sadades. Seetõttu langeb kogu koormus
otsingusõna järgi otsimisele.

3

Hetkel on kõikides otsinguelementides kasutusel Elasticu otsingumoodul. See moodul võimaldab
otsida tooteid ühe või kahe sõna kaupa; täpsemad reeglid on toodud lisas „1 Elastiku otsingu
reeglid“. Selleks, et objekte saaks Elasticu otsingus kasutada, on vajalik nende indekseerimine.
Massiline indekseerimine toimub öösiti ja nõuab suurt protsessori- ning mälumahtu.
2.4.

Liidestused

E-kataloog on liidestatud Rahandusministeeriumi poolt hallatava Riigihangete registriga ning ei
tööta iseseisva keskkonnana. Süsteemis puudub kasutajate moodul. Kasutajateks on RHR
kasutajad, kes on registreeritud hanke või pakkuja meeskonda hanke juures. Kasutajate sisse
logimisel E-kataloogi edastatakse RHR poolt E-kataloogile info kasutaja asutusest/ettevõttest
ning konkreetsemalt millise hanke või pakkumuse meeskonnaga ning millises rollis on isik seotud.
RHRis hanke või pakkumuse meeskonnaga sidumine annab võimaluse isikul E-kataloogis
teostada toiminguid konkreetse riigihanke lepingu alt.
Kahe süsteemi vaheliste liidestustega liigub mh info RHRist E-kataloogi hanke alustamisest,
sõlmitud lepingutest, täidetud tellimustest jm.
E-kataloogi on võimalik liidestada pakkuja poolt oma e-poega (vt lisa 2 Liidese kirjeldus.pdf).
Liidestuse kaudu liigub e-poest e-kataloogi info pakkuja toodetest.

2.5.

Tehnoloogilised nõuded

E-kataloog põhineb Java raamistikul, andmebaasisüsteemina on kasutusel PostgreSQL 10.
Rakendus on integreeritud teiste infosüsteemidega üle x-tee või muude veebiteenuste. API kihis
kasutatakse Java Spring Boot raamistikku ja kasutajaliides on kirjutatud Angular's.
Arendamiskeel on inglise keel.
Arendust testitakse vastuvõtmisel e-kataloogi testkeskkonnas ja avalikus e-kataloogi
demokeskkonnas, mis on mõlemad liidestatud RHRiga. Arendajale korraldatakse oma
arenduskeskkonna liidestus RHRi vastava keskkonnaga.

3.

Üldtingimused hankeobjektile

3.1.

Üldnõuded

3.1.1

Pakkuja peab teostama arendustöid vastavalt tellimustele, kirjeldatud tehnilisele
kirjeldusele ja raamlepingu alusel sõlmitud hankelepingutele.

3.1.2

Kui hankelepingus ei ole märgitud teisiti, tuleb arendustöid teostada vastavalt
raamlepingule ja käesoleva tehnilise kirjelduse tingimustele.

3.1.3

Arendustöödena tellitakse eeldatavalt infosüsteemi uuendusi, funktsionaalsuse
parandamise ja täiendamisega seonduvaid töid jne. Arendustöödena mõistetakse
näiteks tehnilist konsultatsiooni, disainitööde teostamist, süsteemi- ja detailanalüüsi
läbiviimist, programmeerimistöid, testimist (sh automaattestid), dokumentatsiooni
koostamist, vajadusel koolitusi jms. Täpne arendustöö kirjeldus esitatakse
tellimuses.

3.2.
3.2.1

Raamlepingu alusel sõlmitud hankelepingu(te) tulem on
Hankelepingu tehnilises kirjelduses kirjeldatud nõuete täitmiseks loodud või
kasutatud lähtekood.
4

3.2.2

Dokumentatsioon (näiteks analüüsi dokument, arenduskeskkonna seadistusjuhend,
süsteemi arhitektuuri joonis, kontseptuaalsete elementide kirjeldus ja
kasutamisreeglid, ärisõnastik, arenduste ja arhitektuuri kirjeldus, Tarkvara kasutusja haldusjuhendid, administreerimisjuhend, testimise tulemusena valminud
dokumendid, varundus/taasteplaan, versiooni kirjeldus, mittefunktsionaalsete
nõuete vastavustabel, andmekogude semantiline kirjeldus ja andmekoosseis vms).

3.2.3

Testimiseks koostatud skriptid.

3.3.

Tööde teostamine

3.3.1

Tööde teostamiseks sõlmitakse hankelepinguid tellimuste alusel.

3.3.2

Tellimuste raames peab pakkuja olema valmis pakkumuses fikseeritud tunnitasu
alusel teostama arendustöid:
3.3.2.1 Sisendiks on konkreetne tulemi (skoobi) tellimus (kirjalikus taasesitamist
võimaldavas vormis, nt e-post), sh tähtaeg.
3.3.2.2 Pakkuja esitab omapoolse pakkumuse täpsustuse, sh tööde mahu
hinnangu, teostamise tähtaja ning hankija nõudmisel projektiplaani (.pdf või
.xls vormingus avatav). Tööd on jaotatud hankelepingu täitmiseks sobiva
kestusega etappideks, etapi tööde mahuhinnangud on realistlikud
arvestades etapi tulemite mahtu.
3.3.2.3 Pakkuja annab valminud tööd hankijale üle tööde üleandmisaktiga. Pärast
hankija poolset töö vastuvõtmist esitab pakkuja hankijale arve.
3.3.2.4 Täpsem tellimuste esitamise kord sätestatakse raamlepingus.

3.3.3

Hankija poolt tellimuses antav töö teostamise tähtaeg on hankija hinnang. Juhul, kui
pakkuja leiab, et hankija poolt etteantud tähtaeg on ebarealistlik, siis on pakkuja
kohustatud sellele viitama pakkumuse täpsustuses. Hankelepingu täitmisel on
vastavate sooviavalduste esitamine välistatud, v.a hankija poolt lisatööde tellimise
olukorras või muul riigihangete seaduse §-s 123 toodud lepingu muudatust
võimaldavas olukorras.

3.3.4

Lepingujärgsete tööde teostamisel on pakkujal õigus teha omapoolseid täiendus- ja
muudatusettepanekuid. Kui hankija nõustub pakkuja poolsete täiendus- ja/või
muudatusettepanekutega, ei ole pakkuja kohustatud tööde teostamisel lähtuma
sõlmitava tellimuse kirjeldusest määral, mis vastab uutele kokkulepetele. Vajadusel
koostatakse vastav lepingu lisa. Pakkuja peab rõhutama juhul kui pakkuja poolne
muudatusettepanek tähendab lisatöid hankijale. Vastava teavituse puudumisel
eeldab hankija, et muudatuse realiseerimiseks ei teostata lisatöid.

3.3.5

Hankelepingu alusel teostavate tööde prioriteetide seadmiseks, aja
raporteerimiseks ning tööülesannete jälgimiseks ja haldamiseks kasutatakse RIKi
projektijuhtimise keskkonda JIRA.

3.3.6

Hankija täpsustab vajadusel tellimuses arendustööde üleandmise ja vastuvõtmise
tähtajad.

3.3.7

Pakkuja poolt teostatavate arendustööde garantiiperiood täpsustatakse tellimuses.

4.

Eeldatavalt tellitavad tööd e-kataloogis

4.1.

Süsteemi jõudluse parandamine
5

4.1.1

E-kataloogi süsteem ei vasta hetkel kehtestatud SLA (Service Level Agreement)
jõudlusnõuetele.

4.1.2

Puudused mõjutavad oluliselt kasutajakogemust ja vähendavad süsteemi
töökindlust olulistes kasutusstsenaariumides.

4.1.3

Parandus peab tagama süsteemi stabiilse, katkestusteta ja töökindla toimimise
tavapärastes kasutustingimustes.

4.2.

Elastic Search optimeerimine

4.3.

Teatiste kuvamise optimeerimine

4.3.1

4.4.
4.4.1

Hankija poolt pakkujatele sõnumite saatmise protsessi raames kuvatakse iga
saadetud sõnum kasutajaliideses eraldi reana — üks rida iga saaja kohta. See toob
kaasa liigse teabe dubleerimise ekraanil ning vähendab teavitustega töötamise
kasutusmugavust.
Rollide halduse parandamine
Algne rollide ja õiguste süsteem oli üles ehitatud eeldusel, et kasutaja on seotud
ainult ühe organisatsiooniga. Kuid praegustes tingimustes võib üks ja sama kasutaja
olla seotud mitme asutusega ning osaleda erinevates hangetes nende nimel. Lisaks
on süsteem seotud teise süsteemiga (RHR), kus määratakse kasutaja seos
hankega, ning sageli ei eemalda kasutajad neid seoseid pärast asutusest lahkumist.

5.

Projektipõhised nõuded ja töökorraldus

5.1.

Projekti ja arendustöid juhib pakkuja. Pakkuja peab kinni pidama hanke
alusdokumentidest ja tellimustest ning esitatud pakkumustest. Projekti elluviimisel on
oluline tihe koostöö RIKi tugiinfosüsteemide tiimiga. Koostööna jõutakse ühistele
arusaamadele kooskõlastatavate tegevuste osas ning üleantavate tulemite detailides,
sh peab hankija olema pakkujaga samas infoväljas ning omama ülevaadet
teostatavate tööde seisust ja pakkumuse koosseisus esitatava projektiplaani
järgimisest. Kõik arhitektuursed lahendused peavad olema enne tööde alustamist
kooskõlastatud hankijaga.

5.2.

Projekti arendustööd peavad vastama RIKis kehtestatud arendusnõuetele, mis on
avaldatud SIIN. Ülejäänud nõuete dokumendid on lisatud riigihanke alusdokumentide
juurde. Vajadusel täpsustatakse tellimuses, kui teatud nõuded ei kohaldu.

5.3.

Kogu dokumentatsioon tuleb vormistada RIK Confluence keskkonnas, kui ei lepita
kokku teisiti, sh äri- ja süsteeminõuded tuleb vormistada kasutuslugude põhiselt koos.

5.4.

Pakkuja poolt üleantud ja testitud arendusi testitakse RIKi hallatavas keskkonnas.

5.5.

Projekti raames koostatud
vormistusnõuetele:

dokumentatsioon

peab

vastama

järgmistele

5.5.1

Dokumentide teemad ja peatükid on loogiliselt struktureeritud ja esitatud koos
sisukorraga (või seda asendava funktsionaalsusega).

5.5.2

Dokumendid ei sisalda kirjavigu ja on koostatud võimalikult üheselt arusaadava ja
selge lauseehitusega.

5.5.3

Dokumentide sisu osas vastutuse selgemaks eristamiseks on dokumendis märgitud
kõik selle koostajad eraldi nende osade juures, mida iga koostaja koostas.

5.5.4

Kõik kasutatud allikmaterjalid peavad olema viidetes ära märgitud ning viitamine
teistele dokumentidele on selge ja ühtses stiilis.

5.5.5

Dokumendid on koostatud eesti keeles.
6

5.6.

Hankelepingute raames hangitavate tööde teostamise tegevuskava kirjeldatakse
hankija nõudmisel ära pakkumuse osana esitatavas projektiplaanis. Tegevuste ajalise
järjestuse ja korduvuse valib pakkuja. Projektiplaan, peab sisaldama ajakava kõikide
hanke tehnilises kirjelduses (tellimuses) kirjeldatud tööde läbiviimiseks ja vastama
vähemalt järgmistele nõuetele:

5.6.1

Projektiplaanis kirjeldatud tööde läbiviimise tulemusena peab olema saavutatud
hankelepingu raames soovitud tööd. Projektiplaanis peavad kajastuma need
tegevused, mis on vajalikud lõpptulemuse saavutamiseks.

5.6.2

Tegevused tuleb planeerida selliselt, et iga planeeritud etapi eel kooskõlastatakse
tegevused Hankijaga.

5.6.3

Pärast iga etapi lõppemist tuleb planeerida etappide tulemite presenteerimine
Hankijale.

5.6.4

Iga projektiplaani töö kohta peab olema kirjeldatud töö nimetus, töö tegija(te)
roll/nimi, ajaline kestus ja tähtaeg.

5.6.5

Projektiplaanis peab kajastuma töö tegemiseks vajalikud eeldused/lähteandmed
ning töö mõõdetav(ad) tulem(id). Projektiplaan peab sisaldama mh. tähtaegu, mis
on rakendatavad hankijale/välisele osapoolele projekti edukaks realiseerimiseks
vajalike sisendite tagamise kohta.

5.6.6

Kõik projektiplaanis kirjeldatud tööd peavad olema omavahel loogiliselt seotud ja
jaotatud iteratsioonidena.

5.6.7

Projektiplaan peab sisaldama ka töid, mille teostamist eeldatakse Hankijalt või teiste
kaasatud väliste osapoolte poolt.

5.6.8

Projektiplaan peab sisaldama varuaega (puhvrit) ja selles peab arvestama riiklike
pühade, puhkepäevade ja projektimeeskonna puhkustega.

5.6.9

Projektiplaan peab olema ajakohastatud kogu projekti teostamise vältel.

5.6.10 Lisaks projektiplaanile tuleb kirjeldada, millist agiilset arendusmetoodikat
kasutatakse ja kuidas seda plaanitakse praktiliselt rakendada (pakkumuse eraldi
dokument).
5.6.11 Lisaks projektiplaanile tuleb kirjeldada, kuidas projektijuhtimise riske maandada
kavatsetakse (pakkumuse eraldi dokument). Riskide maandamise võimalused ja
halduse ettepanekud (lähtuvalt käesolevast projektist) on esitatud selgelt, detailselt,
läbimõeldult, struktureeritult ja põhjendatult.
5.7.

Pakkuja peab komplekteerima lepingute täitmiseks arendusmeeskonna, kes
vastab vähemalt järgmistele nõuetele:

5.7.1

Pakkuja arendusmeeskonnas peavad olema kaetud vähemalt järgmised rollid:
projektijuht, (süsteemi)analüütik, arendaja, arhitekt, testija. Meeskonnas peab
olema vähemalt 4 liiget.

5.7.2

Meeskonnaliikmete rollid võivad kattuda projektijuhi ja analüütiku või arendaja ja
arhitekti rollides esitatud isikute osas.

5.7.3

Pakkumuses võib ära nimetada ja lepingu täitmisel kaasata ka teisi
meeskonnaliikmeid, kuid nende arvu ja kompetentsi hanke raames ei hinnata.

5.7.4

Meeskonda kokku pannes peab pakkuja arvestama, et hankelepingutega tellitavad
tööd saaksid teostatud vastavalt hankija sätestatud nõuetele.

5.7.5

Hankija võib tellimuse esitamisel täpsustada töid teostava meeskonna suurust ja
pakkujal võib olla vajadus meeskonda suurendada, et püstitatud eesmärke täita.

5.7.6

Meeskonnaliikmete esitamisega kinnitab pakkuja, et esitatud meeskonnaliikmed
hakkavad riigihanke tulemusel sõlmitud lepingu alusel töid teostama. Pakkumuses
esitatud meeskonnaliikme saab hankija eelneval nõusolekul vahetada üksnes uue
meeskonnaliikme vastu, kes vastab hankes esitatud tingimustele.
7

5.7.7

Kõigil meeskonnaliikmetel peab olema eesti keele oskus heal tasemel.

5.7.8

Vähemalt ühel meeskonnaliikmel peab olema JAVA platvormi ja Spring raamistiku
kasutamise praktiline kogemus.

5.7.9

Vähemalt ühel meeskonnaliikmel peab olema JavaScripti, Angular ja Java
kasutamise praktiline kogemus vähemalt kahes projektis.

5.7.10 Vähemalt ühel meeskonnaliikmel
versioonihalduse kasutamisega.

peab

olema

praktiline

kogemus

Git

5.7.11 Vähemalt ühel meeskonnaliikmel peab olema infosüsteemide arendamisel praktiline
kogemus JSON päringutega ning veebitehnoloogiatega.
5.7.12 Vähemalt ühel meeskonnaliikmel peab olema praktiline kogemus Kubernetes ja
Helm vahenditega.
5.7.13 Vähemalt ühel meeskonnaliikmel peab olema praktiline kogemus Docker
vahenditega.
5.7.14 Vähemalt ühel meeskonnaliikmel peab olema praktiline kogemus CI/CD pipeline
kasutamisel.
5.7.15 Meeskonnas kaasatud arendajal peab olema vähemalt 36-kuuline töökogemus
tarkvara arendajana.
5.7.16 Meeskonnas kaasatud süsteemiarhitektil peab olema vähemalt 36-kuuline
töökogemus tarkvara arenduses arhitektina.
5.7.17 Meeskonnas kaasatud analüütikul või projektijuhil peab olema vähemalt 36-kuuline
töökogemus tarkvara analüüsi läbiviimisel.
5.7.18 Meeskonnas kaasatud analüütikul või projektijuhil peab olema vähemalt 48-kuuline
projektijuhtimise töökogemus tarkvara arenduses.
5.7.19 Meeskonnas kaasatud testijal peab olema vähemalt 24-kuuline töökogemus
tarkvara arenduses testijana.
5.7.20 Vähemalt kolmel meeskonnaliikmel peab olema vähemalt 200 000 eurose (ilma
käibemaksuta) maksumusega infosüsteemi väljatöötamise kogemus.
5.7.21 Kui lepingu täitmisel tekib hankijal põhjendatud kahtlus, et meeskonnaliige ei vasta
hanke tehnilises kirjelduses toodud nõuetele on pakkuja hankija nõudmisel
kohustatud vastavalt lepingule isiku asendama.
5.7.22 Pakkuja esitab meeskonnaliikmete nõuetele vastavuse tõendamiseks vajaliku teabe
hankija poolt etteantud cv vormil.

Lisad
1. Elastiku otsingu reeglid
2. Liidese kirjeldus
3. E-kataloogi SLA
4. Nõuded süsteemianalüüsile
5. Nõuded testimisele

8

