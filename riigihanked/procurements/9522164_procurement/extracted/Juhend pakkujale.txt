[logo_corner_small]Juhend pakkujale

1.  Riigihanke ese ja üldine informatsioon

    1.  Riigihanke alusdokumendid (edaspidi ka RHAD) koosnevad
        riigihangete seaduse (edaspidi ka RHS) § 4 lg 17 loetletud
        dokumentidest.

    2.  Käesoleva riigihanke alusdokumentideks on:

        1.  juhend pakkujale;

        2.  tehniline kirjeldus;

        3.  hankelepingu projekt;

        4.  detailse maksumuse vorm;

        5.  avaldus hankemenetluses osalemiseks;

        6.  kõrvaldamise alused;

        7.  vastavustingimused;

        8.  hindamiskriteeriumid ja hinnatavad näitajad;

        9.  hanketeade.

    3.  Hankelepingu eseme kirjeldus on RHAD dokumendis "Tehniline
        kirjeldus".

    4.  Riigihange korraldatakse kooskõlas RHS § 125 sätestatud
        lihthankemenetluse korraga ning RHAD-is sätestatud tingimustega.

    5.  Pakkuja ja pakkuja poolt esitatud pakkumus peavad vastama
        kõigile RHAD-is esitatud tingimustele. Pakkumusega tuleb esitada
        kõik RHAD-is nõutud dokumendid elektrooniliselt e-riigihangete
        keskkonna kaudu aadressil https://riigihanked.riik.ee .

    6.  Muud nõuded ja juhendid, millega pakkuja peab arvestama:

        1.  Töötervishoiu ja tööohutuse nõuded Eesti Energia
              lepingupartneritele,

        2.  Eesti Energia kontserni eetikakoodeks partneritele.

2.  Nõuded pakkujale: pakkujate kõrvaldamine

    1.  Riigihankest kõrvaldamise alused on sätestatud RHAD dokumendis
        “Kõrvaldamise alused ja kvalifitseerimistingimused”.

    2.  Hankijal on õigus kontrollida pakkujal kõrvaldamise aluste
        puudumist kogu riigihanke vältel ning mitte sõlmida
        hankelepingut pakkujaga, kellel esinevad RHAD-is sätestatud
        kõrvaldamise alused.

    3.  Kui pakkuja ei esita hankija antud tähtajaks kõrvaldamise aluste
        kontrollimiseks vajalikke dokumente, või selgitusi esitatud
        dokumentide sisu kohta, või selgitamist võimaldavaid andmeid või
        dokumente, ja need andmed või dokumendid ei ole hankijale
        andmekogus olevate avalike andmete põhjal oluliste kulutusteta
        kättesaadavad, kõrvaldab hankija pakkuja riigihankest.

    4.  Riigihankes saavad osaleda ainult pakkujad, kelle elu- või
        asukoht on Eestis, mõnes muus Euroopa Liidu liikmesriigis, muus
        Euroopa Majanduspiirkonna lepinguriigis või Maailma
        Kaubandusorganisatsiooni riigihankelepinguga ühinenud riigis.

3.  Nõuded pakkumusele: pakkumuste vastavuse kontrollimine

    1.  Nõuded pakkumusele on sätestatud RHAD dokumendis
        “Vastavustingimused”.

    2.  Pakkumusega esitatavatel RHAD vormidel on pakkujal keelatud
        hankija poolt vormidel ette nähtud kinnituste/tingimuste
        eemaldamine/muutmine. Pakkuja võib vorme muuta vaid selleks ette
        nähtud ulatuses (vormis näidatud lahtrid, sulud, jooned jne).

    3.  Pakkumuse jõusoleku tähtaja pikendamisele kohaldatakse RHS § 112
        sätestatut.

    4.  Hankija tunnistab pakkumuse vastavaks, kui see vastab RHAD-s
        sätestatud nõuetele. Hankija võib tunnistada pakkumuse
        vastavaks, kui selles ei esine sisulisi kõrvalekaldeid RHAD-s
        nimetatud tingimustest.

    5.  Hankija lükkab pakkumuse tagasi, kui pakkumus ei vasta RHAD-s
        sätestatud nõuetele või kui pakkuja ei esita tähtajaks hankija
        nõutud selgitusi või kui pakkuja selgituste põhjal ei ole
        võimalik üheselt hinnata pakkumuse vastavust RHAD-s esitatud
        tingimustele.

    6.  Juhul, kui pakkumuse maksumuses esineb arvutusviga lähtub
        hankija riigihangete seaduse § 117 lõikest 3.

4.  Pakkumuste tagasilükkamine

    1.  Hankijal on õigus lükata tagasi kõik pakkumused igal ajal enne
        lepingu sõlmimist:

        1.  kui kõigi pakkumuste või vastavaks tunnistatud pakkumuste
            maksumused on hankija reaalseid võimalusi arvestades nii
            palju suuremad, et leping ei ole hankijale sellise
            maksumusega vastuvõetav;

        2.  kui hankes laekub erinevatelt pakkujatelt kokku vähem kui 3
            pakkumust, ning seeläbi ei ole tagatud hanke raames
            konkurentsi efektiivne ärakasutamine RHS § 3 punkti 3
            mõistes.

        3.  kui on aset leidnud sündmus, mida saab pidada vääramatuks
            jõuks. Vääramatu jõud on asjaolu, mida hankija ei saa
            mõjutada ja mille puhul ei saa mõistlikkuse põhimõttest
            lähtuvalt hankijalt eeldada, et ta riigihanke ajal selle
            asjaoluga arvestaks või seda väldiks või takistava asjaolu
            või selle tagajärje ületaks.

    2.  Hankijal on õigus pakkumus tagasi lükata igal ajal enne lepingu
        sõlmimist, kui hankija leiab, et esitatud pakkumuse maksumus,
        mõni hinnakomponent või ühikhind on hankelepingu eset arvestades
        põhjendamatult madal. Hankija kohaldab RHS § 115 lg 1 ja lg 7-10
        sätestatut. Piisavaks ei peeta pakkuja üldsõnalist kinnitust, et
        esitatud pakkumuse maksumus lähtub pakkuja laiaulatuslikust
        kogemusest ja reaalsetest kuludest ning pakkuja suudab pakutud
        maksumusega lepingut täita.

5.  Pakkumuste hindamine ja edukaks tunnistamine

    1.  Hindamiskriteeriumid, hinnatavad näitajad ja hindamismetoodika
        on kirjeldatud RHAD dokumendis „Hindamiskriteeriumid ja
        hinnatavad näitajad“.

    2.  Edukaks tunnistatakse hindamisel enim väärtuspunkte saanud
        pakkumus.

    3.  Juhul, pakkumustele on omistatud võrdne arv väärtuspunkte,
        selgitab hankija eduka pakkuja välja liisuheitmise teel.
        Liisuheitmise juures võimaldatakse viibida võrdsete
        hindamistulemustega pakkumuse esitanud pakkujate esindajatel.
        Liisuheitmise aja ja koha teavitab hankija vähemalt 3 (kolm)
        tööpäeva ette.

6.  Hankelepingu sõlmimine

    1.  Hankija sõlmib hankelepingu ühe edukaks tunnistatud pakkujaga.
        Hankelepingu projekt on toodud RHAD-s „Hankelepingu projekt“.

    2.  Kui edukaks tunnistatud pakkuja võtab oma pakkumuse enne
        hankelepingu sõlmimist tagasi või ei allkirjasta hankelepingut
        10 tööpäeva jooksul, on hankijal õigus lähtuda RHS §-st 119, sh
        RHS § 119 lõikest 3.

7.  Muud sätted

    1.  Hankija jätab endale õiguse tunnistada riigihange kehtetuks
        põhjendatud vajaduse korral hankija omal algatusel.

    2.  Hankija jätab endale õiguse korraldada riigihange järjestikuste
        menetlusetappidena või otsustada etappide järjestus pärast
        pakkumuste esitamise tähtpäeva, sealhulgas:

        1.  hinnata esitatud pakkumusi enne pakkujate suhtes
            kõrvaldamise aluste puudumise, kvalifikatsiooni ja
            pakkumuste RHAD-le vastavuse kontrollimist. Hankija jätab
            endale õiguse mitte teostada sisulist kontrolli hindamise
            voorus mitte edukaks osutunud pakkumuste vastavuse ja
            pakkujate kvalifikatsiooni ning kõrvaldamise aluste osas;

        2.  kontrollida pakkumuste vastavust RHAD-is esitatud
            tingimustele ning hinnata vastavaks tunnistatud pakkumusi
            enne pakkujate suhtes kõrvaldamise aluste puudumise ja
            kvalifikatsiooni kontrollimist. Hankija jätab endale õiguse
            mitte teostada sisulist kontrolli hindamise voorus mitte
            edukaks osutunud pakkujate kvalifikatsiooni ning
            kõrvaldamise aluste osas.

    3.  Kui hankele on esitatud üks pakkumus, on hankijal õigus küsida
        pakkujalt pakkumusega esitamata ning pakkumuses viitamata
        dokumentide esitamist peale pakkumuse esitamise tähtaega või
        toetuda dokumentide või tõenditele, mis on hankija jaoks
        oluliste kulutusteta kättesaadavad või hankija enda andmekogudes
        olemas.

    4.  Iga viidet, mille hankija teeb riigihanke alusdokumentides
        mõnele RHS-i § 88 lõikes 2 nimetatud alusele (standardile,
        tehnilisele tunnustusele, tehnilisele kontrollisüsteemile vms)
        kui pakkumuse tehnilisele kirjeldusele vastavuse kriteeriumile,
        tuleb lugeda selliselt, et see on täiendatud märkega „või
        sellega samaväärne“. Iga viidet, mille hankija teeb riigihanke
        alusdokumentides ostuallikale, protsessile, kaubamärgile,
        patendile, tüübile, päritolule või tootmisviisile, tuleb lugeda
        selliselt, et see on täiendatud märkega „või sellega
        samaväärne“.
