HANKELEPINGU PROJEKT

/kuupäev digikonteineris/

Eesti Energia AS, registrikood 10421629, asukohaga Lelle tn 22, Tallinn
11318, keda esindab volikirja alusel ……. (edaspidi nimetatud Tellija),
ja

…………, registrikoodiga ……………, asukohaga ………., keda esindab ………alusel
………(edaspidi nimetatud Täitja),

keda nimetatakse edaspidi Pool või koos Poolteks, sõlmisid käesoleva
hankelepingu (edaspidi nimetatud ka Leping) alljärgnevas:

LEPINGU ESE JA LEPINGU DOKUMENDID 

1.  Leping sõlmitakse riigihanke „IKT kolmanda osapoole riski-ja
    turvalisuse haldamise lahendus“ tulemusena (viitenumber ) ning
    vastavalt riigihanke alusdokumentidele (Lisa 1) ja Täitja esitatud
    pakkumusele (Lisa 4).

2.  Lepingu esemeks on kolmandate osapoolte riskihalduse ja ründepinna
    seire platvormile kasutusõiguse (sh litsentsid ja tootetugi)
    soetamine, mis seisneb juurutamises koos kasutaja- koolituse
    läbiviimise ning tugiteenuse ja teenusena osutamises (edaspidi
    Teenus).

3.  Hankeleping koosneb Lepingu põhiosast ja selle lisadest. Lepinguga
    samaaegselt allkirjastatavad lisad on:

    1.  Lisa 1 – Tehniline kirjeldus koos lisadega;

    2.  Lisa 2 – Eesti Energia kontserni eetikakoodeks partneritele;

    3.  Lisa 3 – Töötervishoiu ja tööohutuse nõuded Eesti Energia
          lepingupartneritele;

    4.  Lisa 4 – Pakkumus, sh tootetoe tingimused.

4.  Lepingu lahutamatuks osaks on ka muu riigihanke dokumentatsioon, mis
    on kättesaadav riigihangete registrist.

5.  Kui esineb vastuolusid Lepingu ja selle lisade vahel, siis lähtuvad
    Pooled eelkõige Lepingust ja seejärel vastavalt punktis 1.3 toodud
    loetelu järjekorrale (prioriteetsuse järjekord).

6.  Lepingu muudatused vormistatakse lisana.

1.  LEPINGU KEHTIVUS

    1.  Leping jõustub selle allkirjastamisest ja kehtib 24 kuud.
        Tellijal on õigus lepingut ühepoolselt pikendada ühe aasta
        võrra. Lepingu pikendamise soovist teavitab Tellija Täitjat 30
        päeva enne lepingu kehtivuse lõppemist.

2.  TÄITJA KOHUSTUSED

    1.  Täitja kohustub Teenuse kättesaadavaks tegema 5 tööpäeva jooksul
        alates lepingu allkirjastamisest.

    2.  Täitja kohustub osutama Teenust Lepingu lisas 1 toodud
        tingimustel:

        1.  pakkuma kasutusteenust koos koolituse ja vajalike
            litsentsidega ning osutama tootetuge vastavalt Lepingus,
            Lepingu lisades ja pakkumuses, õigusaktides sätestatud
            tingimustele ja nõuetele, infotehnoloogia ja
            telekommunikatsiooni parimas praktikas rakendatavatele
            tehnilistele kvaliteedinõuetele, normidele ja standarditele;

        2.  vastutama Teenuse tõrgeteta kättesaadavuse eest;

        3.  tagama Teenuse häireteta funktsioneerimise ja arendamise;

        4.  Täitja kohustub funktsionaalsuse tagamiseks tegema
            veaparandusi ja vajalikke uuendusi tagamaks Teenuse
            vastavuse õigusaktidele ja Lepingu tingimustele;

        5.  tagama tootetoe kättesaadavuse tööpäevadel kell 9-17 (Eesti
            ajatsoon) ja reageerima vastavalt Täitja tootetoe
            tingimustes sätestatud aegadele;

        6.  Täitja kohustub hoidma konfidentsiaalsena Lepingu täitmise
            käigus teada saadud teabe ning kasutama seda üksnes Lepingu
            täitmisel;

        7.  teavitama Tellijat viivitamatult puudustest ja/või mis tahes
            takistustest ja/või riskidest Lepingust tulenevate
            kohustuste täitmisel.

    3.  Täitja tagab, et Teenust pakutakse rangelt Täitja ainukontrolli,
        juhtimise ja järelevalve all ning Tellija andmeid salvestatakse
        üksnes Euroopa Liidu piires ning seal asuvate arvuti- ja
        andmesalvestusseadmetes. Täitja tagab, et rakendatud on
        lahenduse spetsiifikast tulenevad, nõuetena välja toodud ning
        õigusaktide alusel kohalduvad andmekaitse meetmed.

    4.  Täitja kohustub Tellijat viivitamatult teavitama asjaoludest,
        mis takistavad Lepingu täitmist ja/või Teenuse kasutamist.

    5.  Täitja kohustub tagama, et Tellijal ja Tellijaga ühte kontserni
        kuuluvatel ettevõtjatel on võimalik Tellijale tarnitud litsentse
        eesmärgipäraselt kasutada.

3.  LEPINGU TASUD

    1.  Teenuse kogumaksumus 24 kuuks on sätestatud Pakkumuses. Teenuse
        ühe aasta maksumuse arvutamiseks jagatakse kogumaksumus kahega.

    2.  Teenuse maksumus kolmandaks aastaks, kui Tellija pikendab
        Lepingut peale 24 kuud 1 aasta võrra, on sätestatud Pakkumuses.

    3.  Tasudele lisandub õigusaktides sätestatud juhtudel, korras ja
        ulatuses käibemaks.

    4.  Punktides 4.1 ja 4.2 nimetatud tasud on Täitja ainsad tasud
        seoses Lepinguga ja Täitja ise ega tema töötajad ei võta
        päevarahasid, kaudset tasu ega muud Lepingus toodud kohustustega
        seotud tasu. Samuti ei ole Täitjal ega tema töötajal õigust
        täiendavale autori- või muule sarnasele tasule seoses Lepingu
        täitmisel kasutatud patenteeritud või muul viisil kaitstud eseme
        või protsessiga.

    5.  Lepingus sätestatud tasud sisaldavad ka kõiki
        intellektuaalomandiga seotud tasusid.

    6.  Teenuse eest esitatakse arve 12-kuulise perioodi kohta üks kord
        aastas. Täitjal on õigus esitada Tellijale arve, Teenuse esimese
        kasutusaasta eest, peale Teenuse Tellijale kättesaadavaks
        tegemist.

    7.  Tellija eelistab saada e-arveid, mis on xml-formaadis. Kui
        Täitjal ei ole võimalik sellises formaadis e-arvet esitada,
        aktsepteeritakse ka PDF kujul e-kirjaga saadetud arvet. Arve
        tuleb saata e-posti aadressile: eesti.energia@e-arvetekeskus.eu.

    8.  Arve peab sisaldama vähemalt alljärgnevaid andmeid:

        1.  info arve esitaja kohta;

        2.  info maksja kohta;

        3.  info tehingu sisu kohta;

        4.  Lepingu number;

        5.  käibemaksukohustuslase number;

        6.  netosumma;

        7.  käibemaks;

        8.  kogusumma.

    9.  Tellija tasub Täitjale teenuse eest Täitja poolt esitatud arve
        alusel 14 kalendripäeva jooksul alates arve kättesaamisest või
        juhul, kui Täitja on liitunud Tellija faktooringuprogrammiga, 95
        päeva jooksul pärast arve kätte saamist. Faktooringu kasutamisel
        kannab faktooringut pakkuv pank raha Täitjale kahes osas -
        esimese 99% kohe pärast arve sisemist kinnitamist Eesti Energia
        poolt ja ülejäänud 1% miinus faktooringu kulud 95. päeval alates
        arve väljastamise kuupäevast. Andmed Tellija faktooringprogrammi
        ja sellega liitumise võimaluse kohta on leitava Tellija
        kodulehelt.

    10. Kui Tellija ei nõustu Täitja poolt esitatud arvega, esitab
        Tellija Täitjale viivitamatult vastava järelpärimise täpsustuste
        ja selgituste saamiseks. Tellija tasub osaliselt vaidlustatud
        arve vaidlustamata osa Lepingus ettenähtud tähtajaks. Täitja ei
        esita oma arvele viivist niikaua, kuni Täitja on esitanud
        Tellijale põhjenduse vaidlustatud summa täpsuse kohta.

4.  POOLTE VASTUTUS

    1.  Pooled vastutavad teisele Poolele Lepingust tulenevate
        kohustuste täitmata jätmise või mittenõuetekohase täitmisega
        tekitatud otsese varalise kahju, kuid mitte saamata jäänud tulu
        eest. Pooled vastutavad oma esindajate, töötajate ja
        koostööpartnerite tegevuse ja tegevusetuse eest nagu iseenda
        tegevuse ja tegevusetuse eest.

    2.  Juhul kui Lepingust tuleneva kohustuse täitmiseks on määratud
        tähtaeg ja Täitja hilineb nimetatud kohustuse täitmisega, on
        Tellijal õigus nõuda Täitjalt leppetrahvi 100 eurot iga
        hilinetud päeva eest. Juhul kui tähtaeg on määratud tundides
        ning Täitja hilineb kohustuse täitmisega vähem kui 1
        kalendripäev, arvestatakse leppetrahvi proportsionaalselt
        hilinetud tundide järgi.

    3.  Tellijal on õigus nõuda Täitjalt leppetrahvi kuni 20% Teenuse
        kogumaksumusest, kui Täitja rikub oluliselt Lepingust tulenevat
        kohustust. Oluliseks lepingurikkumiseks loetakse eelkõige
        Lepingu punktis 5.9 märgitud rikkumisi. Kui leppetrahv ei kata
        kogu tekkinud kahju, on Tellijal õigus nõuda Täitjalt
        leppetrahvi ületava kahju hüvitamist.

    4.  Kui Tellija viivitab arve tasumisega, on Täitjal õigus nõuda
        Tellijalt viivist 0,03% tasumata põhivõlgnevusest päevas iga
        viivitatud päeva eest.

    5.  Lepingust tuleneva konfidentsiaalsuskohustuse igakordse
        rikkumise korral on Tellijal õigus nõuda Täitjalt leppetrahvi
        summas kuni viis tuhat (5000) eurot.

    6.  Leppetrahvi tasumine ei välista Poolte õigust kasutada teisi
        Lepingust või seadusest tulenevaid õiguskaitsevahendeid.
        Muuhulgas on Tellijal õigus nõuda kahjude hüvitamist osas, mida
        leppetrahv ei katnud.

    7.  Leppetrahvi tasumine ei vabasta Pooli Lepingust tulenevate
        kohustuste täitmisest.

    8.  Poolel on õigus Leping igal ajal üles öelda, teatades sellest
        kirjalikult vähemalt kolmkümmend (30) kalendripäeva ette ilma
        põhjust avaldamata. Tellija kohustub tasuma Täitjale selleks
        hetkeks Lepingu tingimustele vastava osutatud Teenuse eest.

    9.  Poolel on õigus Leping ilma etteteatamise tähtajata üles öelda
        teise poole olulise lepingurikkumise korral. Oluliseks
        lepingurikkumiseks loetakse (lisaks seaduses toodud alustele)
        muuhulgas järgmised olukorrad:

        1.  Täitja hilineb oma Lepingust tulenevate kohustuste
              täitmisega rohkem kui 30 kalendripäeva;

        2.  Täitja on teavitanud, et ta ei täida Lepingut;

        3.  Täitja ei kõrvalda Lepingu rikkumisi (mh puudusi
              litsentsides) või viivitab nende kõrvaldamisega rohkem kui
              30 kalendripäeva;

        4.  Täitja suhtes on tehtud pankrotiotsus;

        5.  Täitja on sattunud tõsistesse majandusraskustesse;

        6.  Täitja rikub konfidentsiaalsuskohustust.

5.  TEATED

    1.  Üks Pool edastab Lepinguga seotud teated teisele Poolele
        Lepingus märgitud e-posti aadressile.

    2.  Poole nõue teisele Poolele, mis esitatakse tulenevalt Lepingu
        rikkumisest, peab olema edastatud digitaalselt allkirjastatult
        e-kirja teel.

    3.  Lepingu kontaktisikuteks on:

        1.  Tellija poolt: …., e-post….., telefon….

        2.  Täitja poolt: ……, e-post….. telefon……

    4.  Kontaktisikutel on õigus esitada Poole nimel küsimusi, teateid
        jms kommunikatsiooni (edaspidi nimetatud Teated).
        Kontaktisikutel ei ole õigust muuta Lepingut.

    5.  Kontaktisikute või nende andmete muutumisel ei sõlmi Pooled
        Lepingu muutmise kokkulepet vaid teavitavad teineteist selliste
        andmete muutumisest viivitamata e-posti teel.

    6.  Lepingu alusel esitatud Teated vormistatakse vähemalt kirjalikku
        taasesitamist võimaldavas vormis, kui konkreetsest sättest ei
        tulene teisiti.

    7.  Lepingu alusel esitatud Teade loetakse nõuetekohaselt esitatuks,
        kui see on koostatud eesti või inglise keeles ja saadetud
        e-posti teel, millisel juhul loetakse see teise Poole poolt
        kätte saaduks e-posti ärasaatmisel, kui see toimub tööpäeval
        vahemikus 9.00-17.00 ja muul juhul ärasaatmisele esimesena
        järgneval tööpäeval kell 9.00, kui serverilt ei ole saabunud
        teadet e-posti mittekohaletoimetamise kohta ning seejuures on
        Teade saadetud teise Poole Kontaktisikule selle Kontaktisiku
        e-posti aadressil.

6.  KONFIDENTSIAALSUSKOHUSTUS

    1.  Konfidentsiaalne teave on Poolele, sh Poole Esindajale (vt
        definitsiooni punktis 7.4) Lepingu sõlmimise ja täitmise käigus
        teatavaks saanud teave teise Poole kohta, mis hõlmab endas
        muuhulgas infot teise Poole, temaga samasse kontserni kuuluvate
        ettevõtjate, partnerite ja klientide majandusliku olukorra,
        sisemise töökorralduse ja muu töökorraldusse puutuva kohta;
        teise Poole hallatavates süsteemides töödeldavaid andmed; teise
        Poole säilitatavate dokumentide, raamatupidamisarvestuse ja
        kirjavahetuse sisu; informatsioon teise Poole varade ja
        turvasüsteemide kohta; teise Poole ärisaladust, oskusteavet,
        tehnoloogiaid, andmebaase, arvutiprogramme, tehnilisi lahendusi,
        kontseptsioone, ideid, meetodeid, protseduure, äri- või
        turustamisplaane, ärikontakte, ettepanekuid, finantsteavet,
        aruandeid, kirjavahetust, teadus- ja arendustegevuse sisu ja
        tulemusi, tarkvara ning sellega seonduvat dokumentatsiooni,
        äritegevuse seotud informatsiooni ja andmeid, muud kaitstud või
        kaitsmata intellektuaalomandiga seotud informatsiooni ja
        mistahes muud teavet, mida teine Pool, sh teise Poole Esindajad
        annavad Lepingu täitmise käigus suulises, kirjalikus,
        elektroonses vms vormis Poolele, sh Poole Esindajatele.

    2.  Konfidentsiaalne teave ei ole teave, mis:

        1.  oli teavet saava Poole valduses või talle õiguspäraselt
              teatavaks saanud allikast, kellel ei olnud nimetatud teabe
              suhtes konfidentsiaalsuse hoidmise kohustust teise Poole
              suhtes;

        2.  sõltumata teavet saava Poole tegevusest või tegevusetusest,
              on või saab üldsusele teatavaks Lepingut rikkumata.

    3.  Teabe kuulumine Konfidentsiaalse teabe alla ei sõltu selle
        tähistamisest konfidentsiaalsena.

    4.  Poole esindajaks (edaspidi nimetatud Esindaja) on:

        1.  Poole töötaja, juhtorgani liige, alltöövõtja;

        2.  Poolega ühte kontserni kuuluv ettevõtja ja nimetatud
              ettevõtja töötaja, juhtorgani liige, alltöövõtja;

        3.  muu füüsiline või juriidiline isik, kes tegutseb Poole või
              Poolega ühte kontserni kuuluva ettevõtja korraldusel.

    5.  Pooled kohustuvad Lepingu kehtivuse ajal ja 5 aastat peale
        Lepingu mistahes alusel lõppemist ilma teise Poole eelneva
        kirjaliku nõusolekuta mitte avaldama kolmandatele isikutele
        teise Poole Konfidentsiaalset teavet, tagama Konfidentsiaalse
        teabe konfidentsiaalsuse ja kasutama Konfidentsiaalset teavet
        üksnes Lepingust tulenevate kohustuste täitmiseks (mh tagama
        eeltoodut oma Esindajate poolt).

    6.  Pooltel on õigus anda Konfidentsiaalset teavet oma Esindajatele
        ulatuses, milles see on vajalik Lepingust tulenevate kohustuste
        täitmiseks ja eeldusel, et vastava Esindajaga on sõlmitud
        sisuliselt samaväärne konfidentsiaalsuskokkulepe nagu käesolevas
        Lepingus.

    7.  Kui Pool on õigusakti alusel kohustatud avaldama teise Poole
        Konfidentsiaalset teavet, peab ta tegema majanduslikult
        mõistlikke jõupingutusi selleks, et esitada teisele Poolele
        sellise avaldamise kohta teade vähemalt 10 (kümme) tööpäeva
        ette, piirata avaldatava Konfidentsiaalse teabe hulka nii suures
        ulatuses kui võimalik ning avaldada Konfidentsiaalset teavet
        vaid õigusakti kohaselt avaldamisele kuuluvas ulatuses.

7.  DOKUMENTATSIOON

    1.  Kui Teenuse osutamise käigus valmib Tellijale üleantav
        dokumentatsioon, siis koostatakse see eesti või inglise keeles.

    2.  Dokumentide valmistamiseks ja levitamiseks kasutatakse
        elektroonilist infokandjat.

    3.  Dokumentatsioon peab vastama Teenuse alusel pakutavale
        lahendusele, sisaldama muudatusi ja olema terminoloogiliselt
        üheselt mõistetav.

    4.  Kui litsentsi tootja on väljastanud kasutusjuhendi, siis tuleb
        see edastada Tellijale esimesel võimalusel. Kasutusjuhend võib
        olla eesti või inglise keeles

8.  TOOTETUGI

    1.  Tootetugi peab sisaldama Teenuse uuendatud ja täiustatud
        versioone ning veaparandusi, vastavalt Lisale 1 ning Lisale 4
        (Pakkumus).

    2.  Tootetoe hulka kuulub ka Teenuse uuendamine, mh uuendused, mis
        on vajalikud, et tagada lahenduse funktsionaalsuse vastavus
        kehtivatele õigusaktidele. Täitja kohustub hoidma end kursis
        muudatustega seadusandluses ja teavitama Tellijat sellega seotud
        lahenduse uuendustest ja nende kasutusele võtmise ajast.

    3.  Täitja tagab tehnilise toe kogu Lepingu perioodil eesti või
        inglise keeles vastavalt Pakkumuses esitatud Täitja tootetoe
        tingimustele.

    4.  Täitja tagab tootetoe tööpäevadel kella 08.00 kuni kella 17.00
        Eesti aja järgi. Tööpäevadeks loetakse kõiki nädalapäevi, välja
        arvatud laupäev, pühapäev ja riigipühad.

    5.  Kõik tootetoe tegevused Lepingu kehtivuse perioodil on kaetud
        Lepingulise tasuga (ehk selle eest ei saa nõuda lisatasu).

    6.  Tootetoe kontaktandmed: e-post:… ja Täitja määratud keskkond: …

9.  KASUTAJAKOOLITUS

    1.  Täitja tagab Tellija peakasutajatele adekvaatse väljaõppe,
        kindlustamaks Teenuse rahuldava ja efektiivse toimimise,
        vastavalt Lepingus ja Lisa 1 kokkulepitule.

    2.  Täitja viib Tellija peakasutajatele kasutajakoolituse läbi 30
        päeva jooksul peale hankelepingu sõlmimist.

    3.  Kasutajakoolitus toimub üle videosilla ja selle toimumise aeg,
        koht ja maht kooskõlastatakse eelnevalt Tellija kontaktisikuga.

    4.  Kasutajakoolitused toimuvad eesti või inglise keeles.

10. LOAD JA LITSENTSID

    1.  Täitja vastutab ainuisikuliselt Lepingu täitmiseks vajalike
        lubade ja litsentside saamise eest. Tellija teeb Täitjaga
        mõistliku koostööd, hoidmaks ära selliste lubade või litsentside
        väljaandmise asjatut viivitamist või väljaandmisest keeldumist.

    2.  Tellija võib ilma ette teatamata Lepingu lõpetada, kui täitja ei
        saa Lepingu täitmiseks vajalikku luba või litsentsi.

    3.  Täitja garanteerib, et tal on õigus anda Tellijale Lepingu
        objektiks oleva Teenuse alusel pakutavat lahendust ja teiste
        autori- või muude sarnaste õigustega kaitstavate esemete
        kasutamisõigus.

    4.  Täitja garanteerib, et nimetatud kasutusõiguse üleandmisega ei
        rikuta kolmandate isikute õigusi. Juhul kui kolmas isik esitab
        oma õiguste rikkumise tõttu Tellija vastu hagi ning see
        rahuldatakse, tasub Täitja võimalikud kahjuhüvitusnõuded, samuti
        õigusabikulud ja muud seonduvad kulud.

11. INTELLEKTUAALNE OMAND

    1.  Täitja annab Tellijale õiguse Teenust kasutada Lepingus
        sätestatud ulatuses ja määras.

    2.  Täitja on kohustatud tagama Lepingu täitmiseks vajalike
        litsentside ja vajadusel muude intellektuaalse omandi õiguste
        olemasolu ja kehtivuse Lepingu täitmise ajal.

    3.  Täitja kinnitab, et Teenuse tulemusel lahenduse kasutusõiguse
        andmisega Tellijale ei rikuta kolmandate isikute autoriõigusi,
        ega muid intellektuaalse omandi õigusi Lepingu kehtivuse ajal.

    4.  Täitja on vastutav selle eest, kui tema poolt pakutavad
        litsentsid rikuvad teiste isikute õigusi. Täitja kohustub
        hüvitama Tellijale kõik Täitja poolt käesoleva punkti
        rikkumisest tulenevad Tellijale tekkivad kulud ja kahjud.

    5.  Täitja esitab Tellijale kõigi Tarkvara litsentside autoriõiguste
        ja muude intellektuaalomandi õiguste kasutamisõigust tõendavad
        kinnitused hiljemalt ajaks, kui Tellijal tekib vajadus kasutada
        nimetatud õigusi.

    6.  Täitja annab Tellijale üle dokumendid ja teabe, mis on vajalikud
        litsentsidest tulenevate õiguse kasutamiseks Lepingu alusel.

    7.  Täitja kannab kõik otsesed ja kaudsed kahjud, mis tulenevad
        sellest, et kolmandal isikul on või väidetavalt on
        intellektuaalsest omandist tulenevaid õigusi Lepinguga seotud
        intellektuaalse omandi objektile.

    8.  Lepinguga reguleerimata autoriõiguse küsimustes lähtutakse Eesti
        Vabariigis kehtivatest autoriõigusealastest õigusaktidest.

    9.  Käesolevas peatükis kirjeldatud õigused laienevad ka kõigile
        Tellija kontserni kuuluvatele ettevõtjatele.

12. ANDMEKAITSE JA INFOTURVE

    1.  Andmekaitse- ja infoturbenõudeid rakendatakse kõikidele Tellija
          andmetele, sealhulgas isikuandmetele, mida Täitja Lepingu
          täitmisel töötleb (isikuandmete kaitse üldmääruse (GDPR)
          artikkel 4 punkti 2 tähenduses) või mis saavad talle Lepingu
          täitmise käigus teatavaks.

        1.  Andmesubjektid, kelle isikuandmeid Täitja Tellija nimel
            töötleb, on: Tellija töötajad.

        2.  Isikuandmete liigid/kategooriad, mida Täitja Tellija nimel
            Töötleb, on: nimi kontaktandmed, ja platvormi
            sisselogimismandaadid.

        3.  Täitja poolt Tellija nimel teostatava Isikuandmete
            Töötlemise eesmärk on: lepingu täitmisega seotud tegevused
            ja kommunikatsiooni pidamine.

    2.  Täitja kohustub järgima Tellija kirjalikku taasesitamist
          võimaldavas vormis olevaid juhiseid andmekaitse ja/või
          infoturbe tagamiseks, välja arvatud juhul kui juhised on
          vastuolus kehtivate Euroopa Liidu ja/või siseriiklike
          õigusaktidega (näiteks GDPR, küberturvalisuse seadus (KüTS),
          HOS, NIS 2).

    3.  Täitja teavitab Tellijat põhjendamatu viivituseta (kuid igal
          juhul mitte hiljem kui kahekümne nelja (24) tunni jooksul),
          kui Täitja saab teada Tellija isikuandmeid mõjutavast
          isikuandmetega seotud rikkumisest (GDPR artikli 33 tähenduses)
          privacy@enefit.ee ja/või küberintsidendist (küberturvalisuse
          seaduse tähenduses) lepingu kontaktisikule, andes Tellijale
          piisavalt teavet, et Tellija saaks täita mis tahes kohustusi
          järelevalveasutuse või andmesubjekti teavitamiseks vastavalt
          kehtivatele andmekaitse ja/või küberturvalisuse seadustele ja
          -määrustele.

    4.  Võttes arvesse isikuandmete töötlemise laadi, ulatust, konteksti
          ja eesmärke, samuti erineva tõenäosuse ja suurusega ohte
          füüsiliste isikute õigustele ja vabadustele, rakendab Täitja
          Tellija isikuandmete kaitseks asjakohaseid tehnilisi ja
          korralduslikke meetmeid, et tagada sellele riskile vastav
          turbetase, sealhulgas vajaduse korral GDPR artiklis 32
          osutatud meetmed.

    5.  Täitja kohustub kustutama Tellija isikuandmed 30 päeva jooksul
          pärast Lepingu lõppemist, välja arvatud juhul kui Pooled on
          omavahel kirjalikku taasesitamist võimaldavas vormis leppinud
          kokku muus säilitustähtajas.

    6.  Täitja ei edasta Tellija andmeid, sealhulgas isikuandmeid
          kolmandale isikule (alltöötlejale) ilma Tellija eelneva
          konkreetse või üldise kirjaliku loata. Kui Täitja kaasab
          alltöötleja, jääb Täitja täielikult vastutavaks alltöötleja
          tegevuse eest Tellija ees.

    7.  Täitja abistab Tellijat intsidentide lahendamisel ning
          andmesubjektide ja asutuste päringutele või taotlustele
          vastamisel Tellija juhiste alusel lisatasuta.

    8.  Lepingus reguleerimata andmekaitse ja infoturbe küsimustes
          lähtuvad Pooled kehtivatest siseriiklikest ja Euroopa Liidu
          õigusaktidest ning nende alusel kehtestatud nõuetest,
          juhistest, juhenditest ja suunistest.

13. VÄÄRAMATU JÕUD

    1.  Pooled vastutavad kohustuste rikkumise eest, välja arvatud
        juhul, kui rikkumine on vabandatav. Kohustuse rikkumine on
        vabandatav, kui selle on põhjustanud prognoosimatu või poole
        tegevusest olenematu asjaolu (vääramatu jõud). Vääramatu jõuna
        käsitlevad pooled võlaõigusseaduse §-s 103 lg 2 nimetatud
        asjaolusid.

    2.  Pool, kelle tegevus lepingujärgsete kohustuste täitmisel on
        takistatud vääramatu jõu asjaolude tõttu, on kohustatud sellest
        koheselt kirjalikult teatama teisele Poolele, esitades
        teavitusega ühes tõendid kõigi järgnevate asjaolude esinemise
        kohta:

        1.  takistava asjaolu esinemine, mis takistab kohustuse kohast
              täitmist;

        2.  takistava asjaolu asetsemine väljaspool võlgniku mõjusfääri;

        3.  asjaolu ettenägematus;

        4.  asjaolu vältimatus ja ületamatus.

    3.  Vääramatu jõu asjaolude ilmnemisel pikeneb Lepingu lõpptähtaeg
        nimetatud asjaolude esinemise perioodi võrra. Pool peab
        vääramatu jõu asjaolude äralangemisel Lepingut täitma asuma. Kui
        vääramatu jõu asjaolude tõttu on Poole Lepingust tulenevate
        kohustuste täitmine takistatud enam kui 30ne kalendripäeva võrra
        võib teine Pool öelda lepingu üles.

14. LÕPPSÄTTED

    1.  Pooled kohustuvad tegema kõik endast oleneva vältimaks kahju
        tekkimist teisele Poolele, sh teise Poole mainele.

    2.  Pooled kinnitavad, et Lepingu sõlmimisega ei rikuta ühtegi enda
        suhtes kehtiva seaduse, põhikirja või muu õigusakti sätet ega
        ühtki endale varem sõlmitud lepingute ja kokkulepetega võetud
        kohustust ning Pooltel on olemas vajalikud volitused ja pädevus
        Lepingu sõlmimiseks nendes sätestatud tingimustel ja korras.

    3.  Leping on koostatud eesti keeles ning tõlgitud inglise keelde.
        Vastuolu korral eesti- ja inglisekeelse versioonide vahel,
        kohaldub eestikeelne Lepingu versioon.

    4.  Lepingut võib muuta Poolte kirjalikul kokkuleppel. Kõik Lepingu
        muudatused jõustuvad pärast nende allakirjutamist mõlema Poole
        poolt allakirjutamise momendist või Poolte poolt kirjalikult
        määratud tähtajal.

    5.  Kõik Lepingust tulenevad erimeelsused püüavad Pooled lahendada
        läbirääkimiste teel. Kokkuleppe mittesaavutamisel lahendatakse
        vaidlused Harju Maakohtus. Lepingule kohaldub Eesti Vabariigi
        õigus.

Poolte allkirjad:

Eesti Energia AS [Täitja] 

……. …………….

(allkirjastatud digitaalselt) (allkirjastatud digitaalselt)
