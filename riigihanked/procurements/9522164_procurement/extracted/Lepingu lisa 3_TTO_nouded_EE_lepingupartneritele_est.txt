KINNITATUD
Eesti Energia AS juhatuse
02.11.2020 otsusega
Töötervishoiu ja tööohutuse nõuded Eesti Energia lepingupartneritele
Kategooria
Ulatus

Kehtivuse algus
Seotud dokumendid
Vormid ja info-süsteemi
lahendused
Omanik
Kehtivuse kaotavad
dokumendid

Eesti Energia AS juhatuse otsus
Eesti Energia AS ja kontserni ettevõtjad, mis on asutatud Eesti
Vabariigi õigusaktide alusel (v.a Elektrilevi OÜ ja Enefit Outotec
Technology OÜ)
Alates kinnitamisest
Eesti Energia AS-i ja kontserni ettevõtjate hankekord

Riskijuhtimise osakond
Töötervishoiu ja tööohutuse nõuded Eesti Energia
lepingupartneritele. Kinnitatud Eesti Energia AS juhatuse
23.01.2017 otsusega nr 4

1. Eesmärk
1.1 Dokumendi eesmärk on sätestada töötervishoiu ja tööohutusega (edaspidi lühendatud
“TTO”) seonduvad nõuded, millest Eesti Energia kontserni kuuluva ettevõtjaga (edaspidi
“Eesti Energia”) lepingulistes suhetes olevad partnerid (edaspidi “lepingupartner”)
kohustuvad juhinduma.
1.2 Eesti Energia teavitab lepingupartnerit Eesti Energias kehtestatud TTO nõuetest ja
nõuab lepingupartnerilt nõuete järgimist nii Eesti Energia territooriumil kui mistahes
väljaspool Eesti Energia territooriumi asuvatel objektidel, millel tegutsedes
lepingupartner on kohustatud täitma Eesti Energiaga sõlmitud lepingust tulenevaid
kohustusi.
1.3 Eesti Energia teeb lepingupartneriga tööohutusalast koostööd, mille raames
hoolitsetakse töötajate ja mistahes kolmandate isikute (edaspidi ühiselt “isikud”) ohutuse
eest.
1.4 Eesti Energiaga sõlmitud lepingu täitmisel tuleb lähtuda mõtteviisist, mille kohaselt on
kõiki õnnetusi võimalik ennetada. Käesolevate nõuete rakendamise eesmärgiks on
tagada isikutele võimalikult ohutu töökeskkond, töötada tööõnnetusteta ja
kutsehaigestumisteta ning vältida mistahes kahju tekkimist kolmandatele isikutele.
2. TTO nõuded
2.1 Lepingupartner kohustub planeerima oma tegevust selliselt, et selle elluviimisel ei
ohustataks inimeste elu, tervist ja keskkonda ega tekitataks materiaalset kahju.
2.2 Lepingupartner on kohustatud hindama vajadust koostada objekti ja tehtavate tööde
riskianalüüsi, juhul kui lepingupartner otsustab riskianalüüsi mitte koostada, siis on ta
kohustatud sellest teavitama Eesti Energiat. Juhul kui lepingupartner koostab objekti ja
tehtavate tööde riskianalüüsi, siis on ta kohustatud esitama vajadusel selle Eesti
Energiale.
2.3 Lepingupartner kohustub võtma kasutusele tööohutuse meetmed mis on vastavuses töö
iseloomuga ja Eesti Vabariigis kehtiva seadusandlusega.
2.4 Lepingupartner kohustub täitma kõiki tema lepingujärgse tegevuse suhtes kohaldatavaid
õigusaktidest tulenevaid nõudeid (m.h. Töötervishoiu ja tööohutuse seaduse, Seadme
ohutuse seaduse, Ehitusseadustiku, Tuleohutusseaduse, Kemikaaliseaduse ning teiste
õigusaktide, sealhulgas kohalikes omavalitusüksustes kehtestatud ohutusjuhendite
nõudeid).

2.5 Juhul kui lepingupartner kasutab oma lepingujärgsete kohustuste täitmisel alltöövõtjat või
-hankijat, kohustub ta sellest Eesti Energiat koheselt teavitama. Lepingupartner kohustub
tagama, et alltöövõtja või -hankija lähtub Eesti Energia territooriumil ja/või tööpaigas
käesolevatest nõuetest ja vastutab nõuete mittetäitmisest tuleneva mistahes kahju eest.
Samuti kohustub lepingupartner tagama, et alltöövõtja või -hankija töötajad ja muud
alltöövõtja või -hankija poolt lepingu täitmisel kasutatavad isikud omavad vastava töö
tegemiseks nõutavat kvalifikatsiooni. Lepingupartner vastutab sõltumata tellija
kooskõlastusest kõikide alltöövõtjate ja töövõtja poolt muude kaasatud isikute tegevuse
ja/või tegevusetuse eest;
2.6 Elektritöid, tuletöid, tõstetöid ja muid spetsiifiliste nõuete täitmist eeldavaid töid võivad
korraldada ja teostada ainult vastava pädevusega ja kvalifikatsiooniga töötajad. Eesti
Energial on õigus nõuda lepingupartneri ja tema alltöövõtja või -hankija poolt lepingu
täitmisel kasutatavate isikute kvalifikatsiooni tõendavaid materjale.
2.7 Lepingupartner on kohustatud teavitama koheselt Eesti Energia esindajat ja Eesti Energia
turvakeskust tel. 59 151 112 oma lepingujärgsete kohustuste täitmisel toimunud
õnnetusjuhtumitest (s. h peaaegu juhtunud õnnetustest) ja intsidentidest s.h
olukordadest, mis võivad põhjustada õnnetusjuhtumi.
2.8 Eesti Energia esindajatel on õigus kontrollida lepingupartneri ja tema alltöövõtjate ja hankijate TTO alase töö korraldust objektidel.
2.9 Lepingupartner vastutab lepinguga seotud tööde, materjalide ja teenuste kvaliteedi- ja
ohutusnõuetele vastavuse ja kontrollimise eest.
2.10
Vajadusel võib Eesti Energia omal äranägemisel kehtestada täiendavaid TTO alaseid
nõuded lepingupartneriga sõlmitavas lepingus või eraldi korraga. Eesti Energia kohustub
täiendavalt kehtestatud nõuetest lepingupartnerit teavitama 5.tööpäeva jooksul.
2.11
Üleväsimuse tunnustega, ebakaines olekus, narkootilises või toksilises joobes ning
nende jääknähtudega on Eesti Energia objektil või kliendi juures tegutsemine rangelt
keelatud. Lepingupartner kohustub tagama sellise isiku kohese kõrvaldamise
tööülesannete täitmiselt. Joobes või jääknähtudega lepingupartneri töötajale suletakse
läbipääs Eesti Energia territooriumile alaliselt.
2.12
Lepingupartner kohustub tagama ohutuse töötsoonis ning vajaduse korral piirama
ligipääsu tööalale.
2.13
Lepingupartner on Eesti Energia objektil tegutsemisel vastutav töökeskkonna üldise
korrashoiu ja seisundi eest. Töö kestel kohustub lepingupartner enda järelt koristama kõik
jäätmed ja jääkmaterjalid ning jätma lahkudes tööala vähemalt samaväärsesse seisu kui
see oli enne tööde alustamist, kui kokku ei ole lepitud teisiti.
2.14
Hädaolukorras, õnnetusjuhtumi või nende ohu korral kohustub lepingupartneri tööd
juhtiv isik võtma tarvitusele kõik mõistlikult vajalikud meetmed hädaolukorra või
õnnetusjuhtumi vältimiseks või selle tagajärgede likvideerimiseks ning informeerima Eesti
Energia esindajat tarvitusele võetud abinõudest esimesel võimalusel, samuti järgima
Eesti Energia esindaja korraldusi.
2.15
Kõik lepingupartneri ja alltöövõtja või -hankija poolt tööde teostamisel kasutatavad
isikud peavad olema oma töö teostamiseks nõuetekohaselt juhendatud ning nad peavad
täitma tööohutuse nõudeid, tagades iseenda, kaastöötajate ja kõrvalseisjate tervise ning
ohutuse.
2.16
Kõik lepingupartneri ja alltöövõtja või -hankija poolt tööde teostamisel kasutatavad
isikud peavad olema läbinud tervisekontrolli ja nende terviseseisund peab olema sobilik
lepingujärgsete ülesannete täitmiseks.
2.17
TTO nõuete rikkumisel on Eesti Energial õigus lepingupartneri töötajale sulgeda
läbipääsu õigused Eesti Energia objektidele alljärgnevalt:
• Esmakordsel rikkumisel sulgeda läbipääsu õigused kuni 3 kuuks;
• Teistkordsel rikkumisel sulgeda läbipääsu õigused kuni 6 kuuks;
• Kolmandal rikkumisel sulgeda läbipääsu õigused alaliselt.
2.18
TTO nõuete olulise rikkumise korral, sh alltöövõtja või –hankija poolt on Eesti
Energial õigus poolte vahel sõlmitud leping ühepoolselt lõpetada. Oluliseks rikkumiseks
loetakse ohutusnõuete rikkumisel tööõnnetuse põhjustamist Eesti Energia töötajale või
kolmandale isikule, olulise materiaalse kahju tekitamist või kui oli selle tekkimise oht
Tellija territooriumil.
2.19
Eesti Energial on õigus nõuda lepingupartnerilt TTO nõuete rikkumisel leppetrahvi
üks tuhat (1000) eurot.

2.20
Kõiki õnnetusjuhtumite põhjuseid tuleb lepingupartneri poolt uurida ning tulemused
esitada Eesti Energia esindajale. Eesti Energia võib nõuda sõltumatu välispartneri
kaasamist õnnetusjuhtumi sõltumatu ekspertiisi teostamiseks.
2.21
TTO alaste mistahes küsimuste korral teavitavad lepingupooled koheselt üksteist
sellest ning vajadusel lepitakse kokku vastavasisuline kohtumine.
2.22
Kui töökohal töötavad samal ajal vähemalt kahe tööandja töötajad ja puudub
tööandja, kes korraldab töid, sõlmivad tööandjad kirjaliku kokkuleppe töötervishoiu- ja
tööohutusalase ühistegevuse ning tööandjate vastutuse kohta. Kui kokkulepet ei ole
sõlmitud, vastutavad tööandjad kahju tekkimise korral solidaarselt.
2.23
Käesolevate või täiendavate TTO nõuetega reguleerimata juhtudel lähtutakse Eesti
Vabariigi õigusaktidest.
2.24
Kui lepingupartnerile või tema esindajale on mõni reegel või nõue ohutuse tagamisel
arusaamatuks jäänud, kohustub ta pöörduma Eesti Energia esindaja poole selgituste
saamiseks.
2.25
Käesolevatest
TTO
nõuetest
kohustub
lepingupartner
juhinduma
kui
miinimumnõuetest.

