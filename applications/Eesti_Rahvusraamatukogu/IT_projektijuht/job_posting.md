# Otsime IT-projektijuhti

27\. november 2025[Tööpakkumine](https://www.rara.ee/uudised/?category=toopakkumine)
Eesti Rahvusraamatukogu üleriigiliste raamatukoguteenuste keskus ootab oma
meeskonda IT-projektijuhti. Tema töö eesmärk on juhtida IT-komponendiga
tervikprojekte ideest rakendamiseni ning tagada projektide eesmärkide saavutamine
kokkulepitud tähtajaks. IT- projektide läbiviimisel on IT-projektijuht peamine äripoole
esindaja.

Sinu tööülesanded on:

• projektide meeskondade kokkupanek, tööülesannete jaotus ja koostöö
koordineerimine;
• projektide eelarvete koostamine, nende täitmise jälgimine ja kontroll;
• läbirääkimised eri osapooltega;
• projektide dokumentatsiooni koostamine ja haldamine.

Ootame Sind kandideerima, kui:

• sul on kõrgharidus;
• sul on vähemalt kaheaastane IT-projektijuhtimise kogemus;
• valdad väga heal tasemel eesti ja inglise keelt;
• oled suuteline ja valmis juhtima mitut projekti paralleelselt;
• sul on hea analüüsivõime ja plaanimisoskus;
• oled iseseisev, kohusetundlik, täpne ja tulemustele orienteeritud;
• oled koostöövalmis, avatud, paindlik ja sõbralik.

Kasuks tuleb mäluasutuste (muuseumid, raamatukogud, arhiivid) tundmine ja
kokkupuude IT-teenuste arendamisel ning Atlassiani tooteperekonna (Jira/Confluence)
kasutamine.

Omalt poolt pakume:

• huvitavat ja enesearengut pakkuvat tööd;
• motiveeritud, professionaalseid ja toetavaid kolleege;
• paindlikku tööaega;
• mitmekesist motivatsioonipaketti;
• tööandjat, kes tahab iga päev olla parem kui eile ja kellele on omistatud
avaliku sektori unistuste tööandja tiitel, peresõbraliku tööandja kuldmärgis, tervist
edendava töökoha märgis ja humanitaaria üliõpilaste seas atraktiivseima tööandja
tiitel 2025. aastal.

Ootame sinu elulookirjeldust ja motivatsioonikirja koos varasema töökogemuse
lühikirjelduse ja palgasooviga hiljemalt 29. detsembriks 2025 aadressil [[email protected]](https://www.rara.ee/cdn-cgi/l/email-protection#f0809582839f9e919cb082918291de9595).

Lisaküsimustele vastab üleriigiliste raamatukoguteenuste keskuse juhataja [Urmas Sinisalu](https://www.rara.ee/cdn-cgi/l/email-protection#b5c0c7d8d4c69bc6dcdbdcc6d4d9c0f5c7d4c7d49bd0d0).
