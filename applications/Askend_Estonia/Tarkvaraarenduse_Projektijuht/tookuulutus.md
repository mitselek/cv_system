<!--
docID: tookuulutus-askend-pm
version: 1.0
date: 2025-11-22
source: https://cv.ee/et/vacancy/1455294/askend-estonia-ou/tarkvaraarenduse-projektijuht
-->

# Tarkvaraarenduse projektijuht

## Askend Estonia OÜ

**Tähtaeg:** 23.11.2025

---

Otsime Sind - tarkvaraarenduse projektijuhti Tallinnas (või Tartus), kes soovib kasvada koos Askendiga ja anda oma panuse Eesti digiriigi tulevikku!

---

## Ootused Sulle

• vähemalt 3-aastane töökogemus IT-valdkonnas ja projektijuhtimises, sh kogemus Scrum-metodoloogia rakendamisel
• erialane kõrgharidus IT-valdkonnas (võib olla omandamisel)
• väga hea MS Exceli valdamine
• suurepärased suhtlemis- ja läbirääkimisoskused
• tugev analüütiline ja kriitiline mõtlemine ning oskus teha kiireid ja läbimõeldud otsuseid
• operatiivsus ja võime reageerida tõhusalt muutuvatele olukordadele
• oskus hoida tervikpilti - mõista süsteemide, töövoogude ja osapoolte seoseid
• tulemustele orienteeritus, süsteemsus ja hea ajaplaneerimise võime
• väga hea eesti ja inglise keele oskus kõnes ja kirjas

---

## Sinu peamised tööülesanded

### Projekti äriline väärtus

Määratleda projekti eesmärgid ja mõõdikud koos kliendi ja tiimijuhiga, prioritiseerida backlogi, siduda ülesandeid äriliste tulemustega, otsida lisaväärtuse võimalusi ja aidata müügipakkumiste koostamises.

### Projekti planeerimine ja juhtimine

Koostada ja hallata projektiplaani, eelarvet ja ajakava, jälgida töökoormust, sprintide mahtu ja progressi, juhtida igapäevast projektijuhtimist (sh stand-upid, sprintide planeerimine jne) ning tagada, et töö vastab kvaliteedistandarditele ja toetab ärilisi eesmärke.

### Riskide ja muudatuste haldamine

Kaardistada riskid, rakendada maandamismeetmed, juhtida muudatusi (scope, eelarve, ajakava) ning kooskõlastada neid kliendiga, tagades muudatuste ärilise põhjendatuse.

### Kommunikatsioon ja aruandlus

Olla peamine kontaktisik kliendi ja tiimi vahel, koostada projektiaruandeid ning tagada, et kõik osapooled on teadlikud projekti hetkeseisust, otsustest ja muudatustest.

---

## Meil on "Inimesed ennekõike" kultuur

• **Suurepärased töötingimused** - Hindame sinu töö- ja eraelu tasakaalu ning toetame hübriidset töömudelit. Aeg sõprade, pere ja hobidega on sama oluline kui aeg tööl.

• **Tervise ja heaolu hüvitised** - Soovime, et hoolitseksid enda eest sama hästi nagu meie sinu eest. Julgustame osalema tervisetegevustes ja spordiüritustel.

• **Pidev areng** - Edendame õppimiskultuuri, pakkudes ligipääsu koolitustele, juhendamisele ja mentorlusele. Sul on võimalus tööajal oma oskusi arendada ning osaleda rollipõhistes kogukondades.

• **Kaasaegne ja motiveeriv töökeskkond** - Valgusküllane kontor koos köögi, spordi- ja lõõgastusala, ergonoomiliste töölaudade ning kvaliteetse tehnikaga. Sõbralik ja kogenud meeskond, kes väärtustab avatud suhtlust ja tulemustele orienteeritust. Lisaks toimuvad regulaarsed tiimiüritused.

• **Sinu hääl loeb** - Oleme piisavalt suured, et omada mõju, kuid piisavalt väikesed, et iga hääl oleks oluline. Sul on võimalus kujundada mitte ainult oma rolli või tiimi, vaid ka kogu ettevõtte suunda.
